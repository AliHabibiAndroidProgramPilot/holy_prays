به نام خداى بخشنده مهربان ستايش مخصوص خداست كه شب تار را به قدرت كامله از جهان ببرد
##PART##
و روز روشن را از لطف و رحمت به جاى آن بياورد و روشنى روز پس از شب تار مرا فرا گرفت در حالى كه متنعم به نعمت اويم
##PART##
اى خدا چنانكه مرا براى اين روز باقى داشتى براى روزهاى بسيار مثل اين روز هم باقى بدار
##PART##
و درود بر پيغمبر محمد (ص) و آل او فرست
##PART##
و مرا در اين روز و شبان و روزان ديگر مبتلا مگردان به غم و درد و اندوه به سبب ارتكاب افعال حرام و كسب گناهان
##PART##
و هر خيرى كه بر اين روز و در اين روز و بعد از اين روز مقدر كرده ‏اى مرا نصيب گردان
##PART##
و هر شرى بر اين روز و در اين روز و بعد از اين روز است از من رفع فرما
##PART##
خدايا من به عهد و رشته اسلام به درگاه تو متوسلم
##PART##
و به حرمت و عظمت قرآن بر درگاه تو متكى هستم
##PART##
و به مقام حضرت محمد صلى الله عليه و آله نزد تو شفاعت مى‏ طلبم
##PART##
پس بار خدايا كارى كه به بر آمدن حاجتم اميدوار كند مرا بياموز اى مهربانترين مهربانان عالم
##PART##
بار خدايا در اين روز پنجشنبه پنج چيز بر من مقدر فرما كه جز كرم تو گنجايش آن ندارد و جز نعمتهاى بى ‏پايان تو طاقت آن نيارد
##PART##
نخست آنكه سلامتى بخش كه بر طاعتت توانا باشم ديگر به عبادتى موفقم كن كه به آن مستحق ثواب عظيم تو شوم
##PART##
ديگر در حال من رزق وسيع از طريق حلال نصيبم فرما ديگر مرا در مواضع بيمناك به امان خود ايمن گردان
##PART##
ديگر مرا از حوادث پر غم و اندوه عالم در پناه خود آور
##PART##
و درود بر محمد (ص) و آل محمد فرست و توسل مرا به آن بزرگوار شفيع من قرار ده و سودمند براى سفر آخرتم گردان زيرا تنها تويى كه مهربانترين مهربانان عالمى.