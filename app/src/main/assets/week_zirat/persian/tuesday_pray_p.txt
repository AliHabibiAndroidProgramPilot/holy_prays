به نام خدا كه رحمتش بسيار و مهربانی اش هميشگى است‏
##PART##
ستايش خداراست و سپاس برازنده او آنچنان‏كه شايسته حضرت اوست،
ستايشى بسيار و به او پناه میبرم از شر نفسم چه نفس همانا به زشتى بسيار فرمان مى دهد جز آنكه پروردگارم رحم كند،
و به خدا پناه میبرم از گزند شيطانى كه گناه بر گناهم‏ می افزايد،
و به قدرت او از هر گردنكش نابكار و پادشاه ستمكار و دشمن قهّار،دورى میجويم،خدايا مرا از سپاهيانت قرار ده،
چرا كه همانا تنها سپاه تو پيروز است،
و مرا از حزب خود قرار ده كه تنها حزب تو رستگار است
##PART##
و هم از دوستانت قرارم ده كه بر دوستانت ترسى نيست و اندوهگين نمیشوند،خدايا دينم را برايم سامان ده كه آن وسيله در امان بودن و دورى من از گناه است 
و آخرتم را آباد ساز كه آنجا خانه پايدار من و گريزگاهم‏ از همسايگى دون‏صفتان است و زندگى را برايم زمينه افزونى در هر خير و مرگم را برايم آرامش از هر گزندى قرار ده،
بار خدايا بر محمّد خاتم پيامبران
##PART##
و كامل‏ كننده شمار رسولان و بر خاندان‏ پاك و پاكيزه او و بر ياران برگزيده‏اش درود فرست و در روز سه ‏شنبه سه حاجتم را روا كن:
گناهى برايم مگذار جز آنكه بيامرزى و نه اندوهى جز آنكه را برطرف سازى و نه دشمنى جز آنكه دور گردانى،
به نام خدا كه بهترين‏ نامهاست،به نام خدا پروردگار زمين و آسمان،دورى هر ناخوشايندى را كه ابتدايش خشم خداست،و نيل به هر محبوبى را كه آغازش رضاى اوست خواستارم،
پس از سوى خود سرانجام را به آمرزش پايان ده اى سرچشمه نيكى.