به نام خداوند بخشنده و مهربان
##PART##
«سلام بر تو اى حجت خدا در همه روى زمين سلام بر تو اى مظهر خدا در ميان خلق سلام بر تو اى نور خدا كه به اين نور اهل هدايت به حق هدايت مى‏ يابند و به اين نور فرج براى اهل ايمان حاصل مى‏شود سلام بر تو اى پاكيزه جان از ترس پنهان سلام بر تو اى ولى الله ناصح مردم
##PART##
سلام بر تو باد اى كشتى نجات خلق سلام بر تو اى سرچشمه آب زندگانى سلام بر تو باد درود خدا بر تو و بر خاندان تو كه همه خوبان و پاكان عالمند سلام بر تو باد خدا آن وعده نصرت و ظهور سلطنت كه تو را وعده داده بزودى مقرر فرمايد
##PART##
سلام بر تو باد اى مولاى من منم غلام تو و دوستدار تو و شناساى مقام اول و آخر شما (از پيغمبر «ص» تا امام زمان «ع» )
 بواسطه تو به درگاه خدا تقرب مى‏ جويم و به انتظار ظهور تو و ظهور سلطنت حق بر دست قدرت تو مى باشم و از خدا درخواست مى‏ كنم كه درود فرستد بر محمد و آل محمد
##PART##
و مرا از منتظران تو و از پيروان و يارى كنندگان تو بر عليه دشمنانت قرار دهد و از جمله دوستانى كه به فيض شهادت در ركاب تو مى رسند بگرداند اى مولاى من اى صاحب الزمان درود خدا بر تو باد و بر آل بيت
 تو اين روز جمعه است كه متعلق به توست كه در اين روز همه انتظار تو دارند و فرج و فتح براى اهل ايمان به دست شما و قتل و هلاكت كفاربه شمشير توست
##PART##
و من اى مولايم در اين روز مهمان تو و در پناه توام و تو مولاى كريم و از خاندان كرم و بزرگوارى هستى و از جانب خدا مأمور به مهمان نوازى و پناه دادن خلقى پس مرا به مهمانى بپذير و در جوار خود پناه ده درودهاى خدا بر تو و بر خاندان تو باد كه همه از پاكان عالمند.»