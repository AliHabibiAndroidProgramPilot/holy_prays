پاک و منزه است خدا و ستایش تنها سزاوار اوست و معبودی جز او نیست و خداوند بزرگ‌تر از آن است که وصف شود.
##PART##
پاک و منزه است آن‌که لباس توانمندی و بزرگ‌منشی در بر دارد،
 پاک و منزه است آن‌که به بزرگی مهر ورزد و به آن گرامی باشد، 
پاک و منزه است آن‌که پاکی جز برای او سزاوار نیست،
 پاک و منزه است آن‌که دانشش هر چیز را برشمارد،
 پاک و منزه است آن سرچشمه‌ی مهربانی و بخشش،
 پاک و منزه است آن دارای قدرت و بزرگواری‌؛ خدایا از تو خواستارم
 به‌حق بندها و گره‌گاه‌های شکوه عرشت و به‌حق نهایت مهرت که در کتابت آوردی
 و نام بزرگت و کلمات بی‌عیب و نقصت که در راستی و عدالت دارای کمال است،
 بر محمّد و خاندانش درود فرست و با من چنین و چنان کن.
##PART##
خدایا! سخنم را با ستایش تو آغاز می‌کنم و با
 ثنای تو گویا می‌شوم و تو را به بزرگی می‌ستایم، درحالی‌که ستایشت را پایانی نیست و تو را سپاس می‌گویم،
 کیست آن‌که به نهایت سپاست و بلندای بزرگی‌ات برسد؟
 آفریدگانت را چه رسد که به شناخت ژرفای عظمت تو دست یابند،
 چه زمانی بوده که به احسان و بخششت ستوده و به عظمتت موصوف نبودی،
 کدامین زمان بوده که با بردباری خویش پیاپی از گنه‌کاران درنگذشته باشی؟!
 ساکنان زمینت از فرمان‌برداری تو سرپیچی کردند،
 ولی تو با بخشش خویش بر آنان مهر ورزیدی، به احسان خود به آنان بخشیدی
 و به بزرگواری‌ات پی‌درپی به آنان روی کردی، ای که معبودی جز تو نیست،
 بخشایشگری که دارای بزرگی و رأفت و محبتی.
##PART##
ای آن‌که زیبایی را آشکار سازی و زشتی را بپوشانی، ای آن‌که بندگان 
را بر خطایشان سرزنش نکنی و پرده حرمتشان را ندری، ای بزرگ در بخشش و نیکو درگذشت، ای که آمرزشت 
فراگیر و دستانت به مهر گشاده است، ای شنوای هر راز و سرانجام هر دادخواهی،
 ای که از لغزش‌ها درگذری، ای بزرگوار در چشم‌پوشی و گذشت،
 ای بزرگ بخشایشگر، ای آغازگر نعمت‌ها پیش از شایستگی بندگان؛
##PART##
اى پروردگار
##PART##
اى خدا
##PART##
اى سرور
##PART##
اى مولا
##PART##
اى امید
##PART##
اى پناه
##PART##
اى نهایت رغبت
##PART##
اى بخشاینده
##PART##
اى مهربان
##PART##
اى عطابخش
##PART##
درود فراوان و پاکیزه بر محمّد و خاندان محمّد فرست، همچون بهترین درودها که بر بنده اى از بندگان خود فرستى