اوست خدای آفریننده عالم امکان و پدید آرنده جهان و جهانیان، نگارنده صورت خلقان،
 او را نامهای نیکو بسیار است،
 آنچه در آسمانها و زمین است همه به تسبیح و ستایش او مشغولند و اوست یکتا خدای مقتدر حکیم.
##PART##
هر چه در آسمانها و زمین است همه به تسبیح و ستایش یکتا خدایی که مقتدر و حکیم است مشغولند.
##PART##
آن خدایی که فرمانروایی آسمانها و زمین از آن اوست، او زنده می‌گرداند و باز می‌میراند و اوست که بر همه چیز تواناست.
##PART##
اوّل و آخر هستی و پیدا و پنهان وجود همه اوست و او به همه امور عالم داناست. 
##PART##
اوست خدایی که آسمانها 
و زمین را در شش روز (و شش مرتبه کلی ظهور وجود) بیافرید آن‌گاه بر عرش (تدبیر عالم) قرار گرفت،
 او هر چه در زمین فرو رود و هر چه از آن برآید و آنچه از آسمان نازل شود
 و آنچه به آن بالا رود همه را می‌داند و هر کجا باشید او با شماست و خدا به هر چه کنید بیناست
##PART##
آسمانها و زمین همه ملک اوست و رجوع تمام امور عالم به سوی خداست.
##PART##
شب را در (پرده زرین) روز نهان کند و روز را در (خیمه سیاه) شب پنهان سازد و به اسرار دلهای خلق هم او آگاه است.
##PART##
بگو بار خدايا تويى كه فرمانفرمايى هر آن كس را كه خواهى فرمانروايى
 بخشى و از هر كه خواهى فرمانروايى را باز ستانى و هر كه را خواهى عزت بخشى و هر كه 
را خواهى خوار گردانى همه خوبيها به دست توست و تو بر هر چيز توانايى
##PART##
شب را به روز در مى ‏آورى و روز را به شب در مى ‏آورى و زنده را از مرده بيرون مى آورى و مرده را از زنده خارج مى‏ سازى و هر كه را خواهى بى‏حساب روزى مى‏ دهى