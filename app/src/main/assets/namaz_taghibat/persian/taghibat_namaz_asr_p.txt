از خدایی که معبودی جز او نیست، آن زنده‌ی پاینده و بخشنده مهربان، خداوند دارای عظمت و رأفت و محبت آمرزش می‌خواهم و از او درخواست دارم که توبه‌ام را بپذیرد، توبه بنده خوار، فروتن، بینوا، پریشان و زمین‌گیر و پناهنده‌ای که سود و زیان و مرگ و زندگی و رستاخیز خویش را در اختیار ندارد.
##PART##
خدایا به تو پناه می‌آورم از روح و روانی که سیر نمی‌شود و از دلی که بیم نمی‌کند و از دانشی که سود نمی‌بخشد
 و از نمازی که به اوج برده نمی‌شود و از دعایی که مستجابش نمی‌کنند. خدایا! آسانی پس از سختی و گشایش پس از گرفتاری و آسایش پس از مشقت را از تو خواستارم. خدایا هر آن نعمتی که در دست ماست از سوی توست، معبودی جز تو نیست، از تو بخشش گناهانم را می‌خواهم و به‌سوی تو باز می‌گردم.