همانا خداوند و فرشتگانش بر پیامبر رحمت و درود می‌فرستند،
 ای مؤمنان! بر او درود بفرستید و آن‌گونه که سزاوار است تسلیم [او] باشید‌، خدایا بر محمّد پیامبر و فرزندان او و خاندانش درود فرست. 
##PART##
به نام خدا که رحمتش بسیار و مهربانی‌اش همیشگی است و هیچ نیرو و توان نیست جز به خدای بلندمرتبه‌ی بزرگ. 
##PART##
خدا را ستایش که هرچه بخواهد عمل می‌کند و جز او نمی‌تواند هرچه بخواهد انجام دهد. 
##PART##
پاک و منزهی تو، معبودی جز تو نیست، همه و همه‌ی گناهانم را بیامرز، زیرا به‌راستی همه و همه‌ی گناهان را جز تو کسی نمی‌آمرزد. 
##PART##
خدایا از تو می‌خواهم به ذات بزرگ‌منش‌ات و نام نیرومندت و فرمانروایی دیرینه‌ات که بر محمد و خاندان او درود فرستی و بیامرزی گناه بزرگ مرا،
 چه گناه بزرگ را جز آمرزگاری بزرگ نمی‌آمرزد. 
##PART##
آنچه خدا بخواهد خواهد شد؛ هیچ نیرویی نیست مگر به خداوند، از خدا آمرزش می‌خواهم. 
##PART##
خدایا! از تو انگیزه‌های رحمتت و اسباب آمرزش حتمی‌ات و رهایی از آتش دوزخ و از هر بلا و کامیابی به بهشت و خشنودی
 تو در خانه امن آن جهان و همسایگی پیامبرت محمد (درود بر او و خاندانش) را خواستارم. خدایا هر نعمتی که به دست ماست از سوی توست، جز تو شایسته پرستش نیست، از تو آمرزش می‌جویم و به‌سوی تو می‌پویم. 
##PART##
و صاحب ماهی [یونس] را [یاد کن]، هنگامی که خشمگین [از بین قومش] رفت و گمان کرد که ما هرگز بر او تنگ نخواهیم گرفت،
 پس در تاریکی‌ها[ی شب، و عمق آب، و شکم ماهی] ندا داد که: معبودی جز تو نیست، تو [از هر عیب و نقصی] منزّهی، همانا من [به سبب کناره‌گیری از قومم بدون اِذن تو]، از کسانی بودم که به خود جفا روا داشتم، پس دعایش را مستجاب کردیم و از اندوه نجاتش دادیم و مؤمنان را این گونه نجات می‌دهیم. 
##PART##
کلیدهای [خزائن] غیب فقط نزد اوست و کسی جز او آن‌ها را نمی‌داند،
 به آنچه در خشکی و دریاست داناست، هیچ برگی نمی‌افتد مگر آن که آن را می‌داند و هیچ دانه‌ای در تاریکی‌های زمین و هیچ تَرّ و خشکی نیست مگر آن که در کتابی روشن [چون لوح محفوظ] ثبت است. 
##PART##
خدایا به‌حق کلیدهای غیب که کسی جز تو از آن‌ها آگاه نیست، از تو می‌خواهم بر محمد و خاندان او درود فرستی و با من چنین و چنان کنی. 
##PART##
خدایا! تو ولی‌نعمت من هستی و بر انجام خواسته من توانایی، حاجتم را می‌دانی، پس به‌حق محمد و خاندان او (درود بر او و ایشان) از تو می‌خواهم که حاجتم را روا سازی. و حاجت خود را درخواست کن زیرا روایت شده: هرکه این نماز را بخواند و حاجت خود را بخواهد، آنچه را درخواست کند حق‌تعالی به او عطا فرماید