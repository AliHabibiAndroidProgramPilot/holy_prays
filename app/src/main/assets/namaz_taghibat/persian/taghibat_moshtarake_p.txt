معبودی جز خدا نیست، معبودی یگانه و ما تسلیم او هستیم، معبودی غیر از خدا نیست و جز او را نمی‌پرستیم،
 درحالی‌که طاعت خود را برای او خالص می‌کنیم هرچند برای مشرکان ناخوشایند باشد.
 معبودی جز خدا پروردگار ما و پروردگار پدران نخستین ما نیست،
 معبودی غیر از خدا نیست، یگانه و یگانه و یگانه است، وعده‌اش را به انجام رساند،
 بنده‌اش را یاری داد و سپاهش را قدرت و عزت بخشید و به‌تنهایی لشکریان (کفر و شرک) را درهم شکست؛
 پس فرمانروایی و ستایش فقط ویژه اوست.
 زنده می‌کند و می‌میراند و می‌میراند و زنده می‌کند و اوست زنده‌ای که نمی‌میرد، خیر و نیکی تنها به دست اوست و او بر هر چیز تواناست
##PART##
از خدا که جز او معبودی نیست، آن زنده و پاینده آمرزش می‌خواهم و به‌سوی او باز می‌گردم
##PART##
خدایا مرا از نزد خود راهنمایی کن و از باران احسانت بر من ببار و از ابر رحمتت بر من بگستران و از نعمت‌های فراوانت بر من فرود آر،
 پاک و منزّهی، معبودی جز تو نیست، همۀ گناهانم را بیامرز، زیرا جملگی گناهان را کسی جز تو نمی‌آمرزد،
 خدایا از تو درخواست می‌کنم از هر خیری که دانشت بر آن احاطه یافته است و به تو پناه می‌آورم از هر گزندی که علم تو به آن احاطه دارد
##PART##
خدایا! در همه‌ی کارهایم تندرستی و سلامتی از تو می‌خواهم و به تو پناه می‌آورم از خواری دنیا و عذاب آخرت و پناه می‌برم به ذات بزرگ‌منش و توانمندی دست نایافتنی‌ات و قدرت سرپیچی ناپذیرت،
 از شر دنیا و آخرت و از شر همه دردها و از شر هر حیوانی که زمام وجودش به دست توست، همانا پروردگارم بر راه راست است،
 هیچ توان و نیرویی نیست جز از سوی خدای بلندمرتبه بزرگ.
 توکل می‌کنم بر آن زنده‌ای که نمی‌میرد، ستایش ویژه خدا را که فرزندی نگرفته و در فرمانروایی شریکی برای او نیست و نه سرپرستی تا از پستی و فرومایگی رهایش سازد و او را بسیار بزرگ شمار
##PART##
گواهی می‌دهم که معبودی جز خدای یکتا نیست، برای او شریکی وجود ندارد، معبودی است یگانه و یکتا، بی‌همتا و بی‌نیاز است و هرگز همسر و فرزندی نگرفته است.
##PART##
پاک و منزه است خداوند، هرگاه چیزی او را به پاکی بستاید و آن‌چنان‌ که دوست دارد به پاکی ستوده شود و آن‌گونه که او شایسته آن است
 و آن‌سان که برای ذات بزرگوارش و قدرت عظمتش سزاوار است و خداوند را ستایش هرگاه که او را چیزی ستایش کند
 و به همان‌ صورت که دوست دارد ستایش شود و آن‌گونه که شایسته آن است و آن‌سان که برای ذات بزرگوارش و قدرت عظمتش سزاوار است.
 معبودی جز خدا نیست، هرگاه چیزی به یگانه‌گی‌اش بانگ بردارد و به همان صورت که دوست دارد یگانه‌اش دانند و آن‌چنان‌که او شایسته آن است و آن‌سان که برای ذات بزرگوارش و قدرت عظمتش سزاوار است
##PART##
و خداوند بزرگ‌تر از توصیف شدن است،
 هرگاه چیزی او را به بزرگی یاد کند
 و همان‌طور که دوست دارد به بزرگی یاد شود و آن‌چنان‌که او شایسته آن است و آن‌سان که برای ذات بزرگوارش و قدرت عظمتش سزاوار است.
 پاک و منزه است خداوند و ستایش ویژه اوست و معبودی جز خدا نیست و الله اکبر بر هر نعمتی که به من و به هر یک از مخلوقاتش عطا کرده،
 چه آنان‌که بوده‌اند و چه آنان‌که تا روز قیامت خواهند آمد.
 خداوندا از تو می‌خواهم که بر محمّد و خاندان محمّد درود فرستی و از تو از بهترین چیزی که امید دارم 
و از بهترین چیزی که امید ندارم درخواست می‌کنم و به تو پناه می‌آورم از شر آنچه پرهیز می‌کنم و از شر آنچه نمی‌پرهیزم
##PART##
منزّه است پروردگارت، پروردگار دارند توانمندی،
 از آنچه مشرکان او را وصف می‌کنند و درود بر فرستادگان او؛ و ستایش فقط ویژه پروردگار جهانیان است
##PART##
خدایا! درود فرست بر محمّد و خاندان محمّد و در کارم برای من گشایش و راه نجات قرار ده و مرا از آنجا که گمان می‌برم و از آنجا که گمان نمی‌برم، روزی عطا کن
##PART##
ای پروردگار محمّد و خاندان محمّد، درود فرست بر محمّد و خاندان محمّد و گشایش امور خاندان محمّد را نزدیک کن
##PART##
ای دارنده بزرگی و محبت! بر محمّد و خاندان محمّد درود فرست و به من رحم کن و از آتش دوزخ پناهم ده
##PART##
خدایا، از تو می‌خواهم به حق نام پوشیده و پنهان و پاکیزه و پاکی بخش و خجسته‌ات
 و نیز به نام بزرگ و سلطنت دیرینه‌ات از تو خواستارم ای بخشنده‌ی عطاها و ای آزادی‌بخش اسیران و ای رهاننده‌ی انسان‌ها از آتش،
 از تو می‌خواهم که بر محمد و خاندان محمد درود فرستی و مرا از آتش دوزخ رهایی بخشی و از سرای دنیا همراه با سلامت ایمان بیرون بری و در امنیت،
 وارد بهشت کنی و قرار دهی آغاز دعایم را رستگاری و میانش را موفقیت و پایانش را صلاح، همانا تویی دانای نهان‌ها
##PART##
ای کسی که گوش دادن به سخنی از گوش دادن به سخنی دیگر او را بازنمی‌دارد و درخواست بی‌شمار خواهندگان به اشتباهش نمی‌اندازد،
 ای آنکه التماس التماس‌کنندگان آزرده و خسته‌اش نمی‌کند، مرا از خنکی گذشت و شیرینی رحمت و آمرزشت بچشان
##PART##
معبودا! این است نماز من، آن را بجا آوردم نه به خاطر نیاز و رغبتی از سوی تو به آن،
 بلکه فقط به خاطر تعظیم و اطاعت دستور و اجابت آنچه مرا به آن فرمان دادی؛
 معبودا اگر عیب و نقصی در رکوع و سجودش بود،
 مرا سرزنش مکن و بر من با پذیرش عبادات و آمرزش کاستی‌ها لطف کن
##PART##
منزه است پادشاهی که به زیردستانش ستم نمی‌کند،
 منزه است خدایی که اهل زمین را به عذاب‌های رنگارنگ گرفتار نکند، منزه است آن خدای بسیار مهرورز و مهربان.
 خدایا در دلم نور و فراست و بینش و فهم و دانش قرار ده، مسلّماً تو بر هر کاری توانایی
##PART##
خودم و دینم و خانواده و ثروتم و فرزند و برادران دینی‌ام و آنچه را پروردگارم روزیم کرده و سرانجام کارم و هرکس که سرپرستی او به دست من است، همه و همه را در پناه خدای یگانه و یکتای بی‌نیاز قرار می‌دهم،
 خدایی که نزاده است و زاییده نشده است و کسی همتای او نیست و (پناه می‌برم) به آفریدگار سپیده‌دم از شر آنچه آفرید و از شر شب تاریک آنگاه که درآید و از شر زنان ساحر دمنده در گره‌ها و از شر حسود زمانی که حسد ورزد و پناه می‌برم به پروردگار آدمیان،
 فرمانروای آدمیان، معبود آدمیان،
 از شر شیطان مرموزی که در سینه‌های مردمان وسوسه می‌کند، چه شیطان جنی و چه شیطان انسی
##PART##
خدایا! همانا آمرزش تو از عمل من امیدوار کننده‌تر و مهربانی تو از گناه من گسترده‌تر است،
 خدایا! اگر گناهانم نزد تو بزرگ است، گذشت تو از گناه من بزرگ‌تر است، خدایا! اگرچه شایسته دست‌یابی به رحمت تو نیستم،
 امّا رحمت تو سزاوار است که به من برسد و مرا فراگیرد، زیرا رحمتت همه‌چیز را فراگرفته است، به‌حق مهربانیت، ای مهربان‌ترین مهربانان
##PART##
خدایا! تویی خدای سلامت [بی‌عیب] و تندرستی تنها از تو سرچشمه می‌گیرد و تنها ویژه توست و به‌سوی تو بازمی‌گردد، منزه است پروردگارت،
 پروردگار دارنده توانمندی از صفاتی که مشرکان او را به آن وصف می‌کنند و سلام بر فرستادگان او،
 ستایش ویژه خداست، پروردگار جهانیان، سلام و برکات خدا بر تو ای پیامبر، سلام بر امامان هدایت‌گر،
 هدایت یافته، درود و سلام بر همه پیامبران خدا و فرستادگان و فرشتگانش، سلام بر ما و بر بندگان شایسته خدا
##PART##
سلام بر علی(علیه‌السلام) امیر اهل ایمان، سلام بر حسن و حسین دو سرور همه جوانان اهل بهشت،
 سلام بر علی بن حسین زینت‌بخش عابدان،
 سلام بر محمد بن علی شکافنده‌ی دانش انبیاء، سلام بر جعفر بن محمّد آن امام راست‌گو،
 سلام بر موسی بن جعفر آن امام فروخورنده خشم،
 سلام بر علی بن موسی آن امام قانع و خشنود، سلام بر محمد بن علی آن امام بخشنده،
 سلام بر علی بن محمد آن امام هدایتگر، سلام بر حسن بن علی آن پاکیزه‌ی دارنده‌ی ارتش ملکوتی،
 سلام بر حجت بن الحسن آن امام قیام‌کننده‌ی هدایت‌شده، درود و سلام خدا بر همه آنان باد
##PART##
خشنودم به این که خداوند پروردگارم باشد و اسلام آئینم و محمد(صلی‌الله‌علیه‌و‌آله) پیامبرم و علی امامم و حسن و حسین و علی و محمد و جعفر و موسی و علی و محمد و علی و حسن و یادگار شایسته [حضرت مهدی] که درود بر آنان باد امامان و سروران و پیشوایانم باشند،
 به آنان دوستی می‌ورزم و از دشمنانشان بیزاری می‌جویم
##PART##
خدایا، از تو بخشش و تندرستی و سلامت در دنیا و آخرت را خواستارم