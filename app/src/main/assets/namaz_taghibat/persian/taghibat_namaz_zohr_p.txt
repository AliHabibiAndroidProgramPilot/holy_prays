معبودی جز خداوند بزرگ بردبار نیست،
 معبودی جز خدا نیست، پروردگار عرش بلندمرتبه، ستایش ویژۀ پروردگار جهانیان است.
 خدایا از تو می‌خواهم مرا موفق به انجام انگیزه‌های رحمت خویش و اسباب آمرزش خود کنی و بهره‌مندی از هر کار نیک و سلامت از هر کار بدی را از تو می‌خواهم.
 خدایا! بر من گناهی مگذار،
 جز آنکه بیامرزی و اندوهی منه جز آنکه از دلم برداری و نه دردی مگر آنکه درمان کنی 
و نه عیبی مگر آنکه بپوشانی و نه رزقی مگر آنکه گسترده‌سازی
 و نه ترسی جز اینکه مرا از آن ایمنی دهی 
و نه پیش‌آمد بدی مگر آنکه آن را برگردانی و نه حاجتی که تو را در آن رضایت
 و مرا در آن مصلحت است مگر اینکه روا کنی‌ ای مهربان‌ترین مهربانان،
 دعایم را مستجاب کن، ای پروردگار جهانیان
##PART##
به خداوند چنگ می‌زنم و بر خدا اعتماد می‌کنم و به خداوند توکل می‌نمایم
##PART##
خدایا، اگر گناهانم بزرگ است تو بزرگ‌تری و اگر کوتاهی در بندگی‌ام بزرگ است، تو بزرگ‌تری و اگر همواره بخل می‌ورزم، تو بخشنده‌تری. خدایا،
 بزرگی گناهانم را به بزرگی گذشتت و بسیاری کوتاهی‌ام را به بزرگواری آشکارت بیامرز و بخل مرا با جود سرشارت ریشه‌کن ساز.
 خدایا! هر نعمتی که در دست ماست از سوی توست، معبودی جز تو نیست،
 از تو آمرزش می‌خواهم و به‌سوی تو باز می‌گردم
##PART##
