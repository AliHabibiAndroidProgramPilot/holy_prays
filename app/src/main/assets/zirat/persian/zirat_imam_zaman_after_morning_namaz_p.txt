خدایا برسان به مولایم
 صاحب‌الزمان (درود خدا بر او) از سوی همه مردان و زنان مؤمن در مشرق‌ها و مغرب‌های
 زمین و خشکی‌ها و دریاهایش و همواری‌ها و کوه‌هایش،
 زنده و مرده آنان و همچنین از طرف پدر و مادرم و فرزندانم و خودم، درودها و تحیت‌هایی به وزن
 عرش خدا و امتداد کلماتش و نهایت خشنودی‌اش و شمار آنچه کتابش برشمرده و دانشش به آن احاطه یافته است.
 خدایا در این روز و در هر روز برای آن حضرت،
 عهد و پیمان و بیعت، بر عهده‌ام تجدید می‌کنم؛
##PART##
خدایا همچنان‌ که مرا به این شرافت مفتخر کردی و به این فضیلت برتری‌ام دادی
 و به این نعمت ویژه‌ام فرمودی، پس درود فرست بر مولا و سرورم صاحب‌الزمان
 و مرا قرار ده از یاران و پیروان و دفاع‌کنندگان از آن حضرت و از کشته‌شدگان پیش رویش،
 از روی میل و رغبت، نه ناراحتی و اکراه، در صفی که اهل آن را در قرآنت وصف نموده،
 فرموده‌ای: «آن‌گونه که گویی بنایی پولادین و نفوذناپذیرند». این عمل
 را از من بر پایه اطاعتت و اطاعت رسولت و خاندانش (درود بر ایشان) قرار ده. خدایا این بیعتی است بر او،
 بر عهده من تا روز قیامت.
##PART##
