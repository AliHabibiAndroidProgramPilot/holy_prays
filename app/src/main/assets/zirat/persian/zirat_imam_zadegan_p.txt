سلام بر تو اى آقاى پاک و پاکیزه و سرور من و اى دعوت کننده (به حق ) به مهربانى ، گواهى دهم که تو حق گفتى
##PART##
به حق و راستى سخن کردى و (مردم را) آشکارا و نهان بسوى مولاى من و مولاى خودت دعوت فرمودى رستگار شد پیرو تو و نجات یافت تصدیق کننده ات و نومید
 و زیانکار شد تکذیب کننده ات و آنکس که با تو مخالفت کرد گواه باش براى من
##PART##
این گواهى را تا من بوسیله معرفت و اطاعت تو و تصدیق و پیروى کردنت از زمره رستگاران باشم و سلام بر تو اى آقاى من و اى فرزند آقاى من توئى درگاه خدا
##PART##
که از آن درآیند و(معالم دین را) از آن بگیرند آمده ام به درگاهت براى زیارت و حاجتهاى خود را به تو سپرده ام و من اکنون به تو مى سپارم دینم و امانتم و سرانجام کارهایم و همه
##PART##
آرزوهایم را تا پایان عمرم و بر تو باد سلام و رحمت خدا و برکاتش
##PART##
سلام بر جدّ تو حضرت مصطفى سلام بر پدرت امام مرتضى (و پسندیده ) سلام بر دو آقاى بزرگوار حسن و حسین سلام بر خدیجه
##PART##
مادر بانوى زنان جهانیان سلام بر فاطمه مادر امامان پاکیزه سلام بر بزرگواران با افتخار آن دریاهاى مواج علم و دانش شفیعان من در
##PART##
آخرت و سروران من هنگام بازگشت روح به استخوانهاى پوسیده ، پیشوایان خلق و زمامداران حق سلام بر تو اى شخص شریف پاکیزه بزرگوار
##PART##
گواهى دهم که معبودى جز خدا نیست و اینکه محمد بنده و برگزیده او است و على ولى او و انتخاب شده از طرف او است و به اینکه منصب امامت تا روز قیامت در اولاد او است و این مطلب را
##PART##
به یقین مى دانیم و بدان معتقدیم و در یاریشان کوشائیم