سلام بر ولىّ خدا و حبيبش،سلام بر دوست خدا و نجيبش،
سلام بر بنده‏ برگزيده خدا و فرزند برگزيده اش،
سلام بر حسين مظلوم شهيد،سلام بر آن دچار گرفتاريها و كشته اشكها،
خدايا من گواهى می دهم كه حسين ولىّ تو و فرزند ولىّ تو،
و فرزند برگزيده توست‏ حسينى كه به كرامتت رسيده،او را به شهادت گرامى داشتى،
و به خوشبختى اختصاصش دادى،و به پاكى ولادت‏ برگزيدى،و او را آقايى از آقايان،
و پيشروى از پيشرويان،و مدافعى از مدافعان حق قرار دادى،و ميراثهاى پيامبران را به او عطا فرمودى،
و او را از ميان جانشينان حجّت بر بندگانت قرار دادى،و در دعوتش جاى‏ عذرى باقى نگذاشت،
و از خيرخواهى دريغ نورزيد،و جانش را در راه تو بذل كرد،
تا بندگانت را از جهالت و سرگردانى گمراهى برهاند،درحالی که بر عليه 
او به كمك هم برخاستند،كسانی که دنيا مغرورشان كرد،
و بهره واقعى خود را به فرومايه‏تر و پست‏تر چيز فروختند،
و و آخرتشان را به كمترين بها به گردونه فروش گذاشتند،
تكبّر كردند و خود را در دامن هواى نفس انداختند،
تو را و پيامبرت را به خشم‏ آوردند،
##PART##
و اطاعت كردند از ميان بندگانت،اهل شكاف‏افكنى و نفاق و باركشان گناهان سنگين،
و سزواران آتش را پس با آنان درباره تو صابرانه و به حساب تو جهاد كرد،
تا در طاعت تو خونش ريخته شد و حريمش مباح گشت‏ خدايا آنان را لعنت كن لعنتى سنگين،
و عذابشان كن عذابى دردناك،سلام بر تو اى فرزند رسول خدا،
سلام‏ بر تو اى فرزند سرور جانشينان،شهادت می دهم كه تو امين خدا و فرزند امين اويى،
خوشبخت زيستى،و ستوده درگذشتى،و از دنيا رفتى گم‏گشته،
و مظلوم و شهيد،گواهى می دهم كه خدا وفاكننده است آنچه را به تو وعده داده،
و نابودكننده كسانى را كه از ياری ات دريغ ورزيدند،و عذاب كننده كسانى را كه تو را كشتند،
و گواهى می دهم كه تو به عهد خدا وفا كرديد و در راهش به‏ به جهاد برخاستى تا مرگ فرا رسيد،
پس خدا لعنت كند كسانى را كه تو را كشتند،
و به تو ستم كردند،و اين جريان را شنيدند و به آن خشنود شدند،
##PART##
خداى من تو را شاهد مى‏گيرم كه من دوستم با آنان‏كه او را دوست دارند،
و دشمن با آنان‏ كه با او دشمنند،پدر و مادرم فدايت اى فرزند رسول خدا،
گواهى می دهم كه تو در صلبهاى بلندمرتبه‏ و رحمهاى پاك نورى بودى،جاهليت با ناپاكيهايش تو را آلوده نكرد،
و از جامه هاى تيره و تارش‏ به تو نپوشاند،و گواهى می دهم كه تو از ستونهاى دين،و پايه هاى مسلمانان،
و پناهگاه مردم مؤمنى،و گواهى می دهم كه پيشواى نيكوكار،با تقوا،راضى به مقدرات حق،پاكيزه،هدايت كننده،
و هدايت شده اى،و گواهى می دهم كه امامان‏ از فرزندانت،اصل تقوا،و نشانه هاى هدايت،و دستگيره محكم،
و حجّت بر اهل دنيا هستند و گواهى می دهم كه من به يقين مؤمن به شمايم،و به بازگشتتان يقين دارم،
براساس قوانين دينم،و عواقب عملم،و قبلم با قلبتان در در صلح،
و كارم پيرو كارتان،و ياری ام براى شما آماده است،تا خدا به شما اجازه دهد،
پس با شمايم نه با دشمنانتان،درودهاى خدا بر شما،و بر ارواح و پيكرهايتان،
و بر حاضر و غايبتان،و بر ظاهر و باطنتان،آمين اى پروردگار جهانيان.