خدایا از تو می‌خواهم، ای خدایی که در فرمانروایی‌اش پاینده و در توانمندی‌اش پا 
برجا و در سلطنتش اطاعت شده و در کبریایی‌اش یکتا و در دوام همیشگی‌اش بی‌همتا است،
 در مخلوقاتش دادگر و در داوری‌اش دانا و در به تأخیر انداختن کیفرش بزرگوار است.
##PART##
خدایا حاجاتم بازگردانده به سوی تو و آرزوهایم ایستاده در پیشگاه توست و هر زمان مرا به کار نیکی توفیق دادی،
 راهنمایم بر آن و راهم به سوی آن تو بودی، ای توانایی که خواسته‌ها درمانده‌اش نکند،
 ای عطابخش دائمی که هر مشتاقی به سوی او پناه می‌آورد،
 همواره از سوی تو هم‌نشین با نعمت‌هایت بوده‌ام 
که جاری بر عادت احسان و بزرگواری‌ات بوده،
 از تو می‌خواهم به آن نیروی نافذ در تمام اشیا 
و داوری استوارت که آن را با آسان‌ترین دعا باز می‌داری 
و به آن نظری که به وسیله آن به جانب کوه‌ها نظر کردی 
و کوه‌ها بلندی گرفتند و به زمین‌ها توجه کردی و آن‌ها مسطّح شدند
 و با آسمان‌ها عنایت فرمودی پس مرتفع گردید و به دریاها نگریستی پس روان شدند
##PART##
ای که از ابزارهای نگاه‌های بشر بالاتری و از دسترس دقایق افکار دوری، ای آقای من سپاس نشوی مگر به توفیقی از سوی خودت که آن نیز موجب سپاس دیگری است و بر کوچک‌ترین نعمت شکر نشوی مگر آنکه به آن شکر، شکری دیگر را سزاوار گردی.
 پس چه زمانی نعمت‌هایت برشمرده شود ای خدای من و به عطاهایت جزا داده شود ای مولای من و پاداش متقابل به ساخته‌هایت دهند، ای آقای من،
 از نعمت‌های توست که سپاس‌کنندگان سپاس می‌نمایند
 و از شکرپذیری توست که شاکران شکرگذاری می‌کنند، تویی مورد اعتماد، در امر گذشت
 بر گناهان و تویی گسترنده بال پرده‌پوشی‌ات بر خطاکاران و تویی برطرف‌کننده سختی با دست قدرتت
##PART##
چه بسیار زشتی که آن را با بردباری‌ات پوشاندی 
تا از بین رفت و چه بسیار خوبی‌ای که آن را احسانت چندین برابر کرد تا پاداش دادنت بر آن بزرگ شد،
 تو برتر از آنی که خلق از غیر عدالتت ترسان باشند و تو بزرگتر 
از آنی که خلق به چیزی کمتر از فضل و احسان تو امیدوار باشند،
 بر من به آنچه احسانت آن را واجب نموده منّت گذار
 و به آنچه عدالتت به آن حکم می‌کند خوارم مکن؛ آقای من اگر
 زمین گناهان مرا می‌دانست هرآینه فرویم می‌برد یا اگر کوه‌ها خبر می‌داشتند 
مرا درهم می‌شکستند یا آسمان‌ها می‌دانستند
 مرا می‌بردند یا دریاها آگاه می‌بودند مرا غرق می‌کردند،
 آقای من، آقای من، آقای من،
 مولایم، مولایم، مولایم، ایستادنم برای میهمانی‌ات تکرار شده،
 پس مرا از آنچه به درخواست‌کنندگان از حضرتت وعده دادی محروم مکن
##PART##
ای شناخته عارفان، ای پرستیده پرستندگان، ای سپاس‌شده سپاسگزاران، ای هم‌نشین یادکنندگان، 
ای ستوده کسی که او را ستوده،
 ای موجود برای کسی که او را یافت،
 ای وصف‌شده کسی که او را به وحدانیت وصف نمود، 
ای محبوب کسی که او را دوست داشت،
 ای فریادرس کسی که او را اراده کرد، ای مقصود کسی که به سویش باز آمد،
 ای که غیب را جز او نداند، ای که بدی را جز او باز نگرداند،
 ای آن‌که امر را جز او تدبیر نکند، ای که نیامرزد گناهان را جز او،
 ای که پدید نیاورد مخلوقات را جز او، ای که نازل نمی‌کند باران را جز او،
 بر محمّد و خاندان محمّد درود فرست و مرا بیامرز، ای بهترین آمرزندگان
##PART##
پروردگارا من از تو درخواست آمرزش می‌کنم،
 آمرزش شرمساری و درخواست آمرزش می‌کنم،
 آمرزش امیدواری و درخواست آمرزش می‌کنم،
 آمرزش بازگشتن و درخواست آمرزش می‌کنم،
 آمرزش شوق و درخواست آمرزش می‌کنم،
 آمرزش بیم و درخواست آمرزش می‌کنم،
 آمرزش طاعت و درخواست آمرزش می‌کنم،
 آمرزش ایمان و درخواست آمرزش می‌کنم،
 آمرزش اقرار و درخواست آمرزش می‌کنم،
 آمرزش اخلاص و درخواست آمرزش می‌کنم،
 آمرزش تقوا و درخواست آمرزش می‌کنم،
 آمرزش توکل و درخواست آمرزش می‌کنم،
 آمرزش خواری و درخواست آمرزش می‌کنم، آمرزش عمل کننده برای تو،
 گریزان از تو به سوی تو پس بر محمّد و خاندان محمّد درود فرست
 و بر من و پدر و مادرم پذیرای توبه باش،
 به آنچه بر تمام بندگانت توبه‌پذیرفتنی و می‌پذیری ای مهربان‌ترین مهربانان؛
##PART##
ای آن‌که به آمرزنده‌ی مهربان نامیده شدی،
 ای آن‌که به آمرزنده‌ی مهربان نامیده شدی، ای آن‌که به آمرزنده‌ی مهربان نامیده شدی،
 بر محمّد و خاندان محمّد درود فرست و توبه‌ام را بپذیر و عملم را پاک کن
 و از کوششم قدردانی فرما و به زاری‌ام رحم کن و صدایم را در پرده قرار مده و درخواستم را ناامید مکن،
 ای فریادرس دادخواهان و سلام و دعایم را به امامانم
 برسان و در همۀ آنچه از تو درخواست کردم، 
آنان را شفیع من قرار ده و هدیه مرا به آنان برسان،
 آن‌چنان‌که سزاوار ایشان است و از این هدیه برای ایشان به چندین برابر بیفزا،
 چنان‌که سزاوار توست، افزایشی که آن را جز تو شماره نکند، هیچ نیرو و توانى نیست
 جز به خداى بلندمرتبه بزرگ و درود خدا بر پاک‌ترین فرستادگان محمّد و خاندان پاک او.