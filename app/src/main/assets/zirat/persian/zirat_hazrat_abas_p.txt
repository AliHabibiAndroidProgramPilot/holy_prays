سلام خدا و سلام فرشتگان مقربش‏ و پیمبران فرستاده اش 
و بندگان شایسته اش و تمام شهیدان‏ و راستگویان و درود های پاکیزه و پاک در هر بامداد
 و پسین بر تو ای فرزند امیر مؤمنان گواهی دهم برایت که تو تسلیم بودی و تصدیق نمودی
 و وفاء و خیرخواهی کردی‏ نسبت به (حضرت اباعبداللّه) یادگار پیامبر صلی اللّه علیه و آله (آن پیامبر) مرسل و نوه برگزیده (آن حضرت) و راهنمای 
دانشمند و وصیی که رساننده احکام خدا بود و آن ستمدیده ای که حقش پایمال شد 
پس خداوند پاداشت دهد از جانب رسولش و از امیر مؤمنان و از حسن و حسین
 - درودهای خدا بر ایشان - بهترین پاداشها را بخاطر آن بردباریت و پاداش خوبی و کمکی که کردی 
و چه نیکو است سرانجام‏ خانه ات
##PART##
خدا لعنت کند کسی که تو را کشت و خدا لعنت کند کسی که جهل ورزید درباره حق تو 
و سبک شمرد حرمت تو را و خدا لعنت کند کسی که حائل شد میان
 تو و میان آب فرات گواهی دهم که براستی تو مظلوم کشته شدی‏ 
و براستی که خدا وفا کند به وعده ای که به شما داده آمده ام
 به درگاهت ای پسر امیر مؤمنان و واردم‏ بر شما و دلم تسلیم شما 
و پیروتان هست و خودم نیز پیرو شمایم و یاریم برای شما آماده است ‏تا هنگامی
 که خدا حکم کند و او بهترین حکم کنندگان است و من طرفدار شما و با شما هستم 
نه با دشمن شما و من‏ نسبت به شما و به بازگشتتان (در زمان رجعت) ایمان دارم 
و نسبت به هر کس که با شما مخالفت کرده و شما را کشته کافر و منکرم،
 بکشد خدا مردمی را که شما را کشتند بدست و زبان
##PART##
سلام بر تو ای بنده شایسته پیرو خدا 
و رسولش‏ و پیرو امیر مؤمنان و حسن و حسین - درود خدا و سلامش بر ایشان باد
 سلام بر تو و رحمت خدا و برکاتش و آمرزش و خوشنودیش 
و بر روح تو و بدنت گواهی دهم و خدا را نیز به گواهی گیرم 
که براستی تو برفتی به همان راهی که رفتند بدان راه‏ جنگجویان بدر 
و پیکار کنندگان در راه خدا و خیرخواهان او در پیکار با دشمنانش
 و کوشایان در یاری دوستانش و دفاع کنندگان از
 دوستانش پس خداوند پاداشت دهد به بهترین پاداش و بیشترین پاداش و شایان‏ترین پاداش و
 کامل‏ترین پاداشی که به هر یک از کسانی دهند که به بیعت با او وفا کرد و دعوتش را 
پذیرفت و پیروی کرد از کار دارانش گواهی دهم که تو براستی‏ کوشش خود را در
 خیرخواهی کردی و نهایت تلاش خود را در این راه مبذول داشتی خدایت در 
زمره شهیدان برانگیزد و روح تو را با ارواح نیکبختان قرار دهد و عطا کند 
بر تو از بهشت خویش‏ فراخترین منزل و بهترین غرفه ها را و بالا برد
 نام تو را در بالاترین جایگاهها و محشورت سازد با پیمبران
 و راستگویان و شهیدان و شایستگان و آنها نیکو رفیقانی هستند
##PART##
گواهی دهم که براستی تو سستی نکردی و سر نتافتی و 
به راهی که رفتی از روی بصیرت و بینائی کامل رفتی‏ اقتداء به مردم شایسته کردی و 
پیروی از پیمبران نمودی پس خداوند گرد آورد میان ما و تو و رسولش و دوستانش در
 جایگاههای فروتنان (حق) زیرا که او مهربانترین مهربانان است
##PART##
خدایا درود فرست بر محمد و آل محمد و وا مگذار برای
 من در این‏ مکان گرامی و زیارتگاه بزرگ گناهی جز آنکه بیامرزیش و نه اندوهی جز آنکه برطرف کنی‏ 
و نه بیماری جز آنکه بهبودیش دهی و نه عیبی جز آنکه بپوشانیش 
و نه روزی جز آنکه وسیعش کنی و نه‏ ترسی جز آنکه ایمنی بخشی و نه پراکندگی 
جز آنکه گردآوری و نه شخص دور از نظری را جز آنکه نگاهداریش کنی و دیدارش 
را نزدیک گردانی و نه حاجتی از حاجتهای دنیا و آخرت که خوشنودی تو و صلاح 
من در آن باشد جز آنکه برآوری آن را ای مهربانترین مهربانان
##PART##
سلام بر تو ای اباالفضل العباس فرزند امیر مؤمنان‏ 
سلام بر تو ای فرزند آقای اوصیاء سلام بر تو ای فرزند نخستین مردمی‏ که مسلمان شد 
و جلوترین کسی که ایمان آورد و محکمترین مردم نسبت 
به دین خدا و با احتیاط ترین افراد درباره اسلام‏ گواهی دهم که
 تو بخوبی خیرخواهی کردی درباره خدا و رسولش و درباره برادرت پس چه نیکو برادر همدردی بودی 
خدا لعنت کند مردمی که تو را کشتند و خدا لعنت کند مردمی که به تو ستم کردند و خدا لعنت کند مردمی که
 حرمت تو را حلال‏ شمردند (و پایمال کردند) و دریدند (نسبت به تو) حرمت اسلام را و تو چه نیکو شکیبای 
مجاهد و حامی‏ و یاوری بودی و (چه خوب) برادری که مدافع از برادرش بود 
و پاسخ دهنده اطاعت پروردگارش و مشتاق بودی‏ بدانچه کناره‏گیری کردند 
از آن دیگران از آن نیک پاداش بسیار و ستایش زیبا و ملحقت ساخت‏
 خداوند به درجه پدرانت در بهشتهای پرنعمت خدایا من اقدام به زیارت‏ دوستانت کردم بخاطر
 اشتیاقی که در پاداش نیک تو دارم و به امید آمرزشت و بسیاری احسانت‏ پس از تو خواهم که
 اولاً درود فرستی بر محمد و آل پاکش و دیگر آنکه روزیم را بواسطه‏ ایشان ریزان گردانی
 و خوشیم را بدانها ثابت و زیارتم را بخاطر آنها پذیرفته و زندگیم را بدیشان دل‏پسند کنی و مرا در زمره گرامیان درج کنی و قرارم دهی از کسانی که چون از زیارت‏ زیارتگاه دوستانت باز گردد رستگار و کامیاب باشد چنانکه مستوجب شده باشد آمرزش گناهان و پوشیدن‏ عیبها و برطرف شدن گرفتاریهایش را که براستی تو شایسته هستی پرهیزکاری (از تو) را و اهل آمرزشی
##PART##
به خدا می سپارمت و توجه و مراعات کردنت را خواهانم‏ 
و سلام بر تو می ‏فرستم ایمان داریم به خدا و رسولش و به کتابش و بدانچه 
او از نزد خدا آورده است خدایا بنویس نام ما را با گواهان خدایا مگردان این زیارت
 را آخرین بار زیارتم از قبر فرزند برادر پیغمبرت - که درود تو بر او و آلش باد
 و روزی من کن زیارتش را همیشه تا زنده ام داری
 و محشورم کن با او و با پدرانش در بهشت و شناسائی 
بر قرار کن میان من و او و پیامبرت و دوستانت خدایا 
درود فرست بر محمد و آل محمد و بمیرانم بر ایمان بخودت و تصدیق به پیامبرت 
و بر ولایت علی بن‏ ابیطالب و امامان از فرزندانش علیهم‏السلام و بیزاری از دشمنانشان‏
 زیرا که من ای پروردگار مهربان به همین خوشنودم و درود خدا بر محمد و آل محمد