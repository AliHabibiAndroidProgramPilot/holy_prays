به نام خداوند بخشنده و مهربان
##PART##
خدایا ای پروردگار نور بزرگ و پروردگار کرسی بلند و پروردگار
 دریای جوشان و فرو فرستنده تورات و انجیل و زبور و پروردگار
 سایه و حرارت خورشید و نازل کننده قرآن بزرگ و پروردگار فرشتگان مقرّب و پیامبران و رسولان.
##PART##
خدایا از تو می‌خواهم به ذات بزرگوارت و به نور روی نوربخشت و فرمانروایی دیرینه‌ات،
 ای زنده و پا برجای دائم، از تو می‌خواهم به حق نامت که به آن آسمان‌ها و زمین‌ها روشن شد 
و به حق نامت که پیشینیان و پسینیان به آن شایسته می‌شوند، ای زنده پیش از هر زنده،
 ای زنده پس از هر زنده، ای زنده در آن وقتی که زنده‌ای نبود،
 ای زنده کننده مردگان و میراننده زندگان، ای زنده، معبودی جز تو نیست
##PART##
خدایا برسان به مولای ما امام راهنمای راه‌یافته، 
قیام کننده به فرمانت که درودهای خدا بر او و پدران پاکش، از سوی همه مردان و زنان مؤمن،
 در مشرق‌های زمین و مغرب‌هایش، همواری‌ها و کوه‌هایش،
 خشکی‌ها و دریاهایش و از طرف من و پدر و مادرم،
 از درودها به وزن عرش خدا و امتداد کلماتش
 و آنچه دانشش برشمرده و کتابش به آن احاطه یافته.
##PART##
خدایا در صبح این روز و تا زندگی کنم از روزهایم، برای آن حضرت بر عهده‌ام،
 عهد و پیمان و بیعت تجدید می‌کنم که از آن‌، رو نگردانم و هیچ‌گاه دست برندارم.
 خدایا مرا، از یاران و مددکاران و دفاع‌کنندگان از او قرار ده و از شتابندگان به سویش،
 در برآوردن خواسته‌هایش و اطاعت‌کنندگان اَوامرش 
و مدافعان حضرتش و پیش‌گیرندگان به سوی خواسته‌اش و کشته‌شدگان در پیشگاهش
##PART##
خدایا اگر بین من و او مرگی که بر بندگانت حتم و قطعی ساختی حائل شد،
 کفن پوشیده از قبر مرا بیرون آور، با شمشیر از نیام برکشیده و نیزه برهنه،
 پاسخگو به دعوت آن دعوت‌کننده، در میان شهرنشین و بادیه‌نشین.
 خدایا آن جمال با رشادت و پیشانی ستوده را به من بنمایان و با نگاهی از من به او،
 دیده‌ام را سرمه بنه و در گشایش امرش شتاب کن و راه آمدنش را آسان گردان و شیوه 
و روشش را وسعت بخش و مرا به راهش درآور و فرمانش را نافذ کن و پشتش را محکم گردان
##PART##
خدایا به دست او کشورهایت را آباد کن و بندگانت را به وسیله او زنده فرما، به درستی که تو فرمودی 
و گفته‌ات حق است که: «در خشکی و دریا به سبب آنچه [از اعمال زشت] که 
مردم به دست خود مرتکب شدند تباهی و فتنه آشکار شده است»،
 خدایا ولی‌ات و فرزند دختر پیامبرت که به نام رسولت نامیده شده،
 برای ما آشکار کن تا به چیزی از باطل دست نیابد،
 مگر آن را از هم بپاشد و حق را پابرجا و ثابت نماید
##PART##
خدایا او را قرار ده پناهگاهی برای ستمدیدگان از بندگانت و یاور برای کسی که یاری برای خود جز تو نمی‌یابد
 و تجدیدکننده آنچه از احکام کتابت تعطیل شده و محکم‌کننده 
آنچه از نشانه‌های دینت و روش‌های پیامبرت (درود خدا بر او و خاندانش) رسیده است و او را قرار ده،
 خدایا، از آنان‌ که از حمله متجاوزان، نگاهش داری
##PART##
خدایا پیامبرت محمّد (درود خدا بر او و خاندانش) را به دیدار 
او و کسانی که بر پایه دعوتش از او پیروی کردند شاد کن و پس از او به درماندگی ما رحم فرما،
 خدایا این اندوه را از این امت به حضور آن حضرت برطرف کن و در ظهورش
 برای ما شتاب فرما که دیگران ظهورش را دور می‌بینند و ما نزدیک می‌بینیم،
 به مهربانی‌ات ای مهربان‌ترین مهربانان.
##PART##
شتاب کن، شتاب کن،‌ ای مولای من‌ ای صاحب الزمان