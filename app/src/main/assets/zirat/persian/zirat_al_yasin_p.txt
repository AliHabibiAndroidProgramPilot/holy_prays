سلام بر خاندان يس،سلام بر تو اى دعوت‏كننده به سوى خدا،و آگاه به آياتش،سلام بر تو اى باب خدا و سياستمدار دينش،
سلام بر تو اى خليفه خدا و ياور حقّش،سلام بر تو اى حجّت خدا،و راهنما به سوى اراده اش،
سلام بر تو اى تلاوت‏كننده كتاب خدا و تفسيركننده اش،
سلام بر تو در تمام ساعات شب‏ و روز،سلام بر تو اى بجا مانده خدا در زمينش،
سلام بر تو اى پيمان خدا كه آن را برگرفت و محكمش كرد،
سلام بر تو اى وعده خدا كه آن را ضمانت نمود،
سلام بر تو اى پرچم برافراشته‏ و دانش سرريز،و فريادرس و رحمت گسترده،و وعده بی دروغ،
سلام بر تو هنگامی که‏ بر می خيزى،سلام بر تو زمانی که مى‏نشينى،سلام بر تو وقتى كه می خوانى و بيان مى كنى،
سلام بر تو هنگامی که نماز می خوانى و قنوت بجا مى‏آورى،سلام بر تو زمانی که ركوع و سجود مى‏نمايى،
سلام بر تو وقتى كه تهليل و تكبير مى‏گويى‏ سلام بر تو هنگامى كه سپاس و استغفار مى‏نمايى،
##PART##
سلام بر تو زمانی که صبح و شام می کنى،سلام بر تو در شب هنگامی که مى‏پوشاند،
و در روز وقتی که آشكار می شود،سلام بر تو اى پيشواى امين،
سلام بر تو اى‏ پيش نهاده آرزو شده،سلام بر تو به همه سلامها،
تو را گواه مى‏گيرم اى مولايم،كه گواهى می دهم معبودى‏ جز خدا نيست،يگانه است و شريكى ندارد،
و محمد بنده و فرستاده اوست،محبوبى جز او و اهل بيتش نيست‏ و تو را گواه مى‏گيرم اى مولايم،
بر اينكه على امير مؤمنان و حسن و حسين و على بن الحسين و محمد بن على و جعفر بن محمد و موسى بن جعفر،
و على بن موسى و محمد بن على و على بن محمد و حسن بن على،
حجّتهاى خدايند و گواهى می دهم كه تو حجّت خدايى،
##PART##
شما آغاز و انجام هستيد،و همانا بازگشت شما حق است،ترديدى در آن نيست،روزى كه كسى را ايمانش سود نبخشد،كه پيش از اين ايمان نياورده بود يا در ايمانش كسب خيرى نكرده بود،و گواهى می دهم كه مرگ،و ناكر و نكير و زنده شدن
 و برانگيختن و صراط و كمينگاه و ميزان و گره‏آوردن و حساب و بهشت و دوزخ و وعده تهديد به هر دو حق است‏ اى مولاى من،
بدبخت شد كسی که با شما مخالفت ورزيد،
و خوشبخت شد كسی که از شما اطاعت كرد،
پس گواه باش بر آنچه تو را بر آن گواه گرفتم،و من‏ دوست تو،و بيزار از دشمن توام،
پس حق آن است كه شما به آن خشنود شديد،و باطل آن است كه شما از ان ناخشنود گشتيد،
و معروف آن است كه‏ شما به آن امر فرموديد،و منكر آن است كه شما از آن نهى كرديد،
پس نهاد من مؤمن به خداى يگانه بی شريك،و به رسول او،
و به امير مؤمنان و به شماست اى مولاى من،
به آغاز و انجام شما،و ياری ام براى شما آماده،
و دوستی ام نسبت به شما بى‏آلايش‏ است،اجابت فرما،اجابت فرما.
##PART##
خدايا من از تو می خواهم كه بر محمّد پيامبر رحمتت،و كلمه نورت درود فرستى،و پر كنى دلم را با نور يقين،
و سينه ام را با نور ايمان،و فكرم را با نور تصميم،و اراده ام را با نور دانش،و نيرويم را با نور عمل،
و زبانم را با نور راستى،و دينم را با نور بينايى از سوى خود،و يده ام را با نور روشنايى،و گوشم را با نور حكمت،
و مؤدّتم را با نور دوستى محمّد و خاندانش(درود بر ايشان)تا ديدارت كنم درحالی که به عهد و پيمانت وفا كرده ام،
پس فرا بگيرد رحمتت مرا اى سرپرست و اى ستوده،
خدايا درود فرست بر محمّد[نا مبارك امام دوازدهم]،حجّتت در زمينت،
و خليفه ات در كشورهايت،و دعوت‏كننده‏ به راهت،و قيام‏كننده به عدلت،
و انقلاب‏كننده به فرمانت،دوست اهل ايمان و نابودكننده كافران،و زداينده‏ تاريكى،
و روشنی بخش حق،و گوياى به حكمت و راستى،و كلمه كاملت در زمين،
آن منتظر بيمناك،و ولىّ خيرخواه،
##PART##
كشتى نجات،و پرچم هدايت،و روشنى ديدگان مردم،
و بهترين كسی که‏ جامه و رداى خلافت پوشيد،و زداينده كوردلى،كه زمين را پر از عدل‏وداد می کند،
چنان‏كه از ستم ستمكاران پر شده‏ كه تو بر هرچيز توانايى.خدايا درود فرست بر ولىّ‏ات و فرزند اوليايت،
آنان‏كه اطاعتشان را لازم نمودى‏ و حقّشان را واجب كردى،
و پليدى را از ايشان زدودى،و پاكشان نمودى پاك ساختنى درخور.
خدايا او را يارى كن،و به وسيله او براى دينت پيروزى آور،
و اوليايت،و اوليايش،و پيروان و يارانش را،به سبب او يارى ده.
خدايا پناهش ده‏ از شرّ هر متجاوز و سركش،و از شرّ تمام آفريدگانت،
و او را محافظت فرما از پيش رو و پشت سرش،و از راست‏وچپ،
و از او پاسدارى كن،و از اينكه به او آسيبى رسد نگهداری اش فرما،
و حفظ كن بوسيله او رسول و خاندان رسولت را،
##PART##
و عدالت را به وسيله او آشكار نما،و او را به پيروزى تاييد كن،
و ياورش را يارى ده،و واگذارنده اش را به خوارى نشان‏ و شكننده اش را بشكن،
و به وسيله او گردنكشان كفر را درهم بكوب،
و كافران را به قتل برسان و منافقان و همه بی دينان را از ميان برادر هر كجا كه باشند،
از مشارق و مغارب زمين،
و خشكى و درياى كره خاك،و به وسيله او زمين را از عدالت پر كن،و دين پيامبرت را به او نمايان ساز،
خدايا قرار ده مرا از ياوران،و كمك‏كاران و پيروان و شيعيانش،
و به من‏ بنمايان در باره خاندان محمد(درود بر ايشان)،آنچه آنان آرزو دارند،
و درباره دشمنانشان آنچه از ان پرهيز مى‏نمايند اى معبود حق آمين،
اى صاحب بزرگى و بزرگوارى،اى مهربان‏ترين مهربانان.