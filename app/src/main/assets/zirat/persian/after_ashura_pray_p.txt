ای خدا، ای خدا، ای خدا، ای پاسخ‌دهنده خواسته بیچارگان، ای برطرف‌کننده اندوه اندوهگینان،
 ای فریادرس دادخواهان، ای دادرس دادجویان، 
ای آن‌که به من از رگ گردن نزدیک‌تر است،
 ای آن‌که میان شخص و دلش پرده می‌شود،
 ای آن‌که بر دیدگاه برتر و افق و نواحی روشن قرار داری،
 ای آن‌که بخشنده و مهربان است و بر حکومت کشور هستی استیلا دارد، 
ای آن‌که خیانت چشم‌ها و آنچه را سینه‌ها پنهان کنند می‌داند
##PART##
ای آن‌که هیچ پوشیده‌ای بر او پنهان نیست، ای آن‌که صداها بر او اشتباه نشود،
 ای آن‌که نیازمندی‌ها، او را به‌ خطا نیندازند، 
ای آن‌که اصرار اصرارکنندگان او را به ستوه نیاورد،
 ای دریابنده هر از دست رفته،
 ای گردآورنده هر پراکنده، ای آفریننده جان‌ها پس از مرگ، 
ای آن‌که هر روز در کاری است، ای برآورنده حاجات،
 ای بیرون آورنده غم‌ها از دل‌ها، ای بخشنده خواهش‌ها،
 ای سرپرست رغبت‌ها؛ ای کفایت کننده امور مهم،
 ای آن‌که از هر چیز کفایت کند و کفایت نکند در آسمان‌ها و زمین از او چیزی
##PART##
از تو می‌خواهم به حق محمّد خاتم پیامبران و علی امیرمؤمنان و به حق فاطمه دختر پیامبرت و به حق حسن و حسین،
 من در این جایگاه به وسیله آنان به تو توجه می‌کنم و به ایشان متوسّل می‌شوم 
و به آنان به درگاه تو شفاعت می‌خواهم
 و به حق آنان از تو درخواست می‌کنم 
و سوگند می‌خورم و تو را سوگند می‌دهم 
و به مقامی که برای آنان نزد توست
 و به حق منزلتی که برای آنان پیش تو است
 و به آنچه آنان را بر جهانیان برتری دادی و به حق نامت که آن را نزد آنان قرار دادی و از میان جهانیان،
 آنان را به آن نام ویژه نمودی و به آن نام وجودشان و برتری‌شان
 را از برتری جهانیان آشکار نمودی تا مزیت آنان بر مزیت همۀ جهانیان برتری گرفت
##PART##
از تو می‌خواهم بر محمّد و خاندان محمّد درود فرستی و غم و نگرانی و رنج و ناراحتی‌ام را برطرف کنی 
و مرا از امور مهمّم کفایت نمایی و قرضم 
را ادا کنی و از تهیدستی و درماندگی پناهم دهی
 و از درخواست نمودن از مخلوقات بی‌نیازم سازی؛ 
و از من کفایت کنی آزار کسی را که از آزارش می‌ترسم 
و دشواری کسی را که از دشواری‌اش هراس دارم 
و ناهمواری کسی را که از ناهمواری‌اش بیم دارم
 و شر کسی که از شرش می‌ترسم و فریب کسی که از فریبش وحشت دارم 
و تجاوز کسی که از تجاوزش بیم دارم
 و بی‌عدالتی کسی که از بی‌عدالتی‌اش می‌ترسم و از چیرگی کسی که 
از چیرگی‌اش وحشت دارم و نقشه کسی که از نقشه‌اش بیم دارم
 و قدرت کسی که از قدرتش به خود می‌ترسم و از تو می‌خواهم
 که بداندیشی بداندیشان و حیلۀ حیله‌گران را از من بگردانی
##PART##
خدایا هرکه قصد من کرده قصدش کن و هرکه درباره من بداندیشی کرد، در حقش بداندیشی کن و از من حیله و نیرنگ
 و نیرو و آرزویش را بازگردان و او را از من بازدار هرگونه که خواهی و هر کجا که خواهی، خدایا او 
را از من سرگرم کن به فقری که جبرانش نکنی و به بلایی که نپوشانی‌اش و به نیازی که مسدود نکنی
 و به دردی که تندرستی‌اش ندهی و ذلّتی که عزیزش ننمایی و مسکنتی که جبرانش ننمایی؛
##PART##
خدایا خواری‌ای بر او بزن که نصب‌العینش گردد و تهیدستی را بر او در خانه‌اش وارد کن و بیماری و درد را در
 بدنش تا او را از من سرگرم کنی به سرگرمی سرگرم کننده‌ای که فراغتی برایش نباشد و یاد مرا از یادش ببر،
 همچنان ‌که یاد خودت را از یادش بردی و بازدار از من گوش و چشم
 و زبان و دست و پا و قلب و همه اعضایش را و در همه آن‌ها بر او بیماری وارد کن
 و شفایش نده تا آن را قرار دهی برای او سرگرمی سرگرم‌کننده‌ای از من و یاد من
##PART##
و کفایت کن ای کفایت کننده، آنچه را که غیر تو کفایت نکند، به درستی که تویی کفایت کننده‌ای که کفایت‌کننده‌ای
 جز تو نیست و گشایش دهنده‌ای جز تو نمی‌باشد و پناه‌دهنده‌ای
 که پناه‌دهنده‌ای جز تو وجود ندارد، نومید گشت کسی که پناه‌دهنده‌اش 
جز تو و فریادرسش جز تو و پناهگاهش جز تو و گریزگاهش 
جز تو و ملجأش جز تو و جای نجاتش از مخلوق غیر توست، پس تویی آرامش و امیدم 
و پناهگاه و گریزگاهم و ملجأ و جای نجاتم، به تو گشایش می‌خواهم و به تو رستگاری می‌جویم؛
 و به وسیلۀ محمّد و خاندان محمّد سوی تو رو می‌کنم و متوسّل می‌شوم و شفاعت می‌خواهم
##PART##
ای خدا، ای خدا، ای خدا، تو را سپاس و شکر،
 شکایت تنها به سوی توست و تویی که به یاری و کمک خواسته‌شده‌ای، از تو می‌خواهم ای خدا، ای خدا، ای خدا، به حق محمّد و خاندان محمّد که بر محمّد و خاندان محمّد درود فرستی و اندوه و نگرانی و پریشانی مرا در این حالت برطرف کنی،
 همچنان‌ که از پیامبرت نگرانی و غم و پریشانی را برطرف نمودی و او را از هراس دشمنش کفایت کردی 
و از من برطرف کن همچنان ‌که از او برطرف کردی و از من بگشای همچنان‌ که از او گشودی
 و مرا کفایت کن همچنان‌ که او را کفایت کردی، از من برگردان هراس آنچه را که از هراسش می‌ترسم 
و هزینه آنچه را که از هزینه‌اش می‌ترسم و پریشانی آنچه را که از پریشانی‌اش بیم دارم،
 بدون هیچ زحمتی از این بابت بر وجودم و مرا بازگردان به برآوردن حاجاتم و کفایت آنچه مرا نگران کرده،
 نگرانی‌اش از کار آخرت و دنیایم
##PART##
ای امیرمؤمنان و ای اباعبدالله، بر شما از سوی من سلام خدا همیشه تا هستم و تا شب و روز هست و خدا این زیارت را آخرین بار از زیارت شما قرار ندهد و بین من و شما جدایی نیندازد؛
 خدایا زنده بدار مرا چون زندگی محمّد و فرزندان او و بمیران مرا چون مرگ آنان و جانم را بگیر بر آیین ایشان و محشور کن مرا در زمره آنان و بین من و ایشان هیچ‌گاه جدایی مینداز،
 حتی به اندازه چشم برهم‌زدنی در دنیا و آخرت
##PART##
ای امیرمؤمنان و ای اباعبدالله، 
به خاطر زیارتتان به سوی شما آمدم و به خدای پروردگارم و پروردگارتان متوسّلم و به وسیله شما متوجّه به سوی اویم
 و به پیشگاه خدا به وسیله شما درباره این حاجتم خواستار شفاعتم، پس شما برای 
من شفاعت کنید که برای شما نزد خدا مقام ستوده و منزلتی آبرومند و جایگاهی بلند و وسیله است،
 من از نزد شما باز می‌گردم، درحالی‌که چشم به راه تحقق حاجت و برآمدن
 و به انجام رسیدنش از سوی خدا به شفاعت شما به درگاه خدا برای خود درباره آن هستم،
 پس ناامید نگردم و نمی‌باشد بازگشت گاهم نومیدانه و زیان کارانه،
 بلکه بازگشت گاهم بازگشت گاه برتر، قرین امید و اجابت می‌باشد،
 با برآورده شدن تمام حوایجم و برایم به درگاه خدا شفاعت کنید
##PART##
بازگشتم را بر آنچه خدا خواست و هیچ نیرو و توانى نیست جز به خداى [بلندمرتبه بزرگ]، واگذارکننده‌ام کارم را به خدا، با تکیه دادنم به خدا،
 در حال توکل بر خدا و می‌گویم خدا مرا بس و کافی است، می‌شنود خدا صدای کسی را که او را خواند، برای من ورای خدا و ورای شما ای سرورانم سرحدّی نیست، آنچه پروردگارم خواست شد 
و آنچه نخواهد نمی‌شود، هیچ نیرو و توانى نیست جز به خداى [بلندمرتبه بزرگ]، شما را به خدا می‌سپارم و خدا این زیارت را آخرین زیارت من از شما قرار ندهد، بازگشتم، 
ای آقای من ای امیرمؤمنان و مولای 
من و تو ای اباعبدالله ای سرور من و سلامم بر شما پیوسته باد تا شب و روز پیوسته است؛
 این سلام به شما رسنده است،
 نه اینکه سلامم از شما پوشیده باشد، اگر خدا خواهد و از او می‌خواهم به
 حق شما اینکه بخواهد آن را و انجام دهد، زیرا او ستوده و بزرگوار است
##PART##
ای دو سرورم از نزد شما بازگشتم،
 در حال توبه و سپاس برای خدا و شکرگذاری و امیدوار به اجابت، بدون یأس و ناامیدی، 
درحالی‌که بازگردنده و بازگشت کننده و رجوع کننده به سوی زیارت شمایم،
 نه روگردان از شما و نه از زیارتتان، بلکه رجوع کننده و بازگشت کننده‌ام 
اگر خدا بخواهد و هیچ نیرو و توانى نیست جز به خداى [بلندمرتبه بزرگ]،
 ای آقایانم به سوی شما و زیارتتان اشتیاق داشتم،
 پس از آنکه اهل دنیا نسبت به شما و زیارتتان چشم‌پوشی کردند،
 خدا مرا از آنچه در زیارت شما امید و آرزو کردم ناامید نسازد 
به درستی که او نزدیک و پاسخ‌دهنده است