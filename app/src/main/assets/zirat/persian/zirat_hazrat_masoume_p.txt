سلام بر آدم برگزیده خدا، سلام بر نوح پیامبر خدا، سلام بر ابراهیم دوست خدا، سلام بر موسی هم‌سخن خدا،
 سلام بر عیسی روح خدا، سلام بر تو ای رسول خدا، سلام بر تو ای بهترین خلق خدا،
 سلام بر تو ای برگزیده خدا، سلام بر تو ای محمد بن عبدالله خاتم پیامبران
##PART##
سلام بر تو ای امیرمؤمنان علی بن ابیطالب، جانشین رسول خدا، سلام بر تو ای فاطمه سرور بانوان جهانیان،
 سلام بر شما ای دو فرزندزاده پیامبر رحمت و دو سرور جوانان اهل بهشت،
 سلام بر تو ای علی بن الحسین، سرور عبادت‌کنندگان و روشنی چشم بینندگان،
 سلام بر تو ای محمد بن علی، شکافنده دانش پس از پیامبر
##PART##
سلام بر تو ای جعفر بن محمد، راستگوی نیکوکار امین، سلام بر تو ای موسی بن جعفر،
 امام پاک و پاکیزه، سلام بر تو ای علی بن موسی‌الرضا امام پسندیده، 
سلام بر تو ای محمد بن علیِّ التقی، سلام بر تو ای علی بن محمّد النقی اندرزگوی امین،
 سلام بر تو ای حسن بن علی، سلام بر وصی پس از او
##PART##
خدایا درود فرست بر نورت و چراغت و نماینده نماینده‌ات 
و جانشین جانشینت، حجّتت بر آفریدگانت، سلام بر تو ای دختر رسول خدا،
 سلام بر تو ای دختر فاطمه و خدیجه، سلام بر تو ای دختر امیرمؤمنان،
 سلام بر تو ای دختر حسن و حسین، سلام بر تو ای دختر ولی خدا،
 سلام بر تو ای خواهر ولی خدا، سلام بر تو ای عمّه ولی خدا،
 سلام و رحمت و برکات خدا بر تو ای دختر موسی بن جعفر
##PART##
سلام بر تو، خدا بین ما و شما در بهشت شناسایی برقرار کند و در گروهتان گردمان 
آورد و بر حوض پیامبرتان واردمان کند و به ما با جام جدّتان،
 از دست علی بن ابی‌طالب بنوشاند درودهای خدا بر شما باد،
 از خدا خواستارم که به ما درباره شما خوشحالی و گشایش بنمایاند و ما و 
شما را در گروه جدّتان محمّد (درود خدا بر او و خاندانش) گرد آورد و معرفت 
شما را از ما باز نگیرد، به راستی که او سرپرستی تواناست
##PART##
به درگاه خدا به سبب دوستی شما و بیزاری از دشمنانتان و تسلیم بودن به خدا،
 تقرّب می‌جویم، در حال خشنودی به آن،
 نه با انکار و تکبّر بلکه بر پایه یقین به آنچه محمد آن را آورده و به آن خشنودم،
 به این امور خاطر تو را می‌خواهم ای آقای من،
 خدایا خشنودی‌ات و خانه آخرت را می‌خواهم. ای فاطمه درباره بهشت برایم شفاعت کن،
 به درستی که برای تو نزد خدا مقامی از مقامات بلند است
##PART##
خدایا از تو می‌خواهم که سرانجام کارم را به خوشبختی ختم کنی و آنچه را در آنم 
از دستم مگیری و هیچ نیرو و توانى نیست جز به خداى بلندمرتبه بزرگ.
 خدایا برای ما اجابت کن و آن را به بزرگواری و توانمندی‌ات و به رحمت و عافیتت بپذیر 
و درود خدا بر محمّد و همه خاندان او و بر آنان سلام، سلامی کامل، ای مهربان‌ترین مهربانان