سلام بر آدم برگزیده خدا، سلام بر نوح پیامبر خدا، سلام بر ابراهیم دوست خدا، سلام بر موسی هم‌سخن خدا،
 سلام بر عیسی روح خدا، سلام بر تو ای رسول خدا،
 سلام بر تو ای بهترین خلق خدا، سلام بر تو ای برگزیده خدا،
 سلام بر تو ای محمّد بن عبدالله خاتم پیامبران
##PART##
سلام بر تو ای امیرمؤمنان علی بن ابی‌طالب جانشین رسول خدا، سلام بر تو ای فاطمه سرور بانوان جهانیان،
 سلام بر شما ای دو فرزندزاده پیامبر رحمت و دو سرور جوانان اهل بهشت،
 سلام بر تو ای علی بن الحسین سرور عبادت‌کنندگان و نور چشم بینندگان،
 سلام بر تو ای محمد بن علی، شکافنده دانش، پس از پیامبر،
 سلام بر تو ای جعفر بن محمد راستگوی نیکوکار امین
##PART##
سلام بر تو ای موسی بن جعفر، پاک و پاکیزه، سلام بر تو ای علی بن موسی‌الرضا، امام پسندیده، سلام بر تو ای محمد بن علی النقی، سلام بر تو ای علی بن محمد النّقی،
 خیرخواه امین، سلام بر تو ای حسن بن علی، سلام بر جانشین پس از او
##PART##
پروردگارا درود فرست بر نورت و چراغت و نماینده نماینده‌ات
 و جانشین جانشینت و حجّتت بر آفریدگانت، سلام بر تو ای سرور پاکیزه و پاک و برگزیده،
 سلام بر تو ای فرزند سروران پاک، سلام بر تو ای فرزند برگزیدگان و خوبان،
 سلام و رحمت و برکات خدا بر رسول خدا و بر فرزندان رسول خدا؛
 سلام بر بنده شایسته‌ی فرمانبردار پروردگار جهانیان و پیرو رسول او و امیرمؤمنان
##PART##
سلام بر تو ای ابا القاسم فرزند سبط نجیب برگزیده، 
سلام بر تو ای کسی که به زیارتش، ثواب زیارت سیدالشهدا امید می‌رود، سلام بر تو، 
خدا میان ما و شما در بهشت، شناسایی برقرار کند و در گروهتان محشور فرماید و به 
حوض پیامبرتان وارد سازد و به ما با جام جدّتان از دست علی بن ابیطالب بنوشاند،
 درود خدا بر شما، از خدا می‌خواهم که به ما درباره شما، خوشحالی 
و گشایش بنمایاند و ما و شما را در گروه جدّتان محمد درود خدا بر او و خاندانش گرد آورد 
و معرفت شما را از ما باز نگیرد، به درستی که او سرپرست توانایی است
##PART##
من با دوستی شما و بیزاری از دشمنانتان و تسلیم بودن به خدا،
 تقرّب به خدا می‌جویم، با خشنود بودن به آن، بدون انکار و تکبّر و 
بر یقین به آنچه محمّد آن را آورده، به این امر شخصیت برجسته تو را می‌جویم ای سرور من،
 خدایا خشنودی تو و خانه آخرت را می‌خواهم، ای سرور من و فرزند سرور من،
 برایم درباره بهشت شفاعت کن، زیرا برای تو نزد خدا مقامی از مقامات والا است
##PART##
خدایا از تو می‌خواهم که سرانجام کارم را به خوشبختی ختم کنی 
و آنچه را در آنم از دستم نگیری، هیچ نیرو و توانى نیست جز به خداى بلندمرتبه بزرگ. خدایا برای ما اجابت کن و آن را به کرم 
و عزّتت و رحمت و عافیتت بپذیر و درود خدا بر محمّد و همه خاندان او و بر آنان سلام باد، سلامی کامل، ای مهربان‌ترین مهربانان.