سلام بر تو ای اباعبدالله، سلام بر تو ای فرزند رسول خدا، سلام بر تو ای فرزند امیرمؤمنان و فرزند سرور جانشینان،
 سلام بر تو ای فرزند فاطمه سرور بانوان جهانیان،
 سلام بر تو ای خون خدا و فرزند خون خدا و ای تنهای شهید شده که هنوز 
خونخواهی‌ات انجام نگرفته، سلام بر تو و جان‌هایی که به درگاهت فرود آمدند،
 از سوی من بر همگی شما سلام خدا باد برای همیشه تا هستم و تا شب و روز باقی است
##PART##
ای اباعبدالله، هرآینه عزایت بزرگ و سنگین شد و مصیبت تو بر ما و بر همه اهل اسلام بس دشوار
 و طاقت‌فرسا گشت و سنگین و دشوار و طاقت‌فرسا شد مصیبتت در آسمان‌ها بر همه اهل آسمان، خدا لعنت کند امّتی که بنای ستم و بی‌داد
 بر شما اهل‌بیت را بنیان نهادند و خدا لعنت کند قومی که شما را از مقامتان دور کرد و از مرتبه‌هایتان برکنار نمود،
 مرتبه‌هایی که خدا شما را در آن‌ها جای داد و خدا لعنت کند امّتی که شما را کشتند
##PART##
و خدا لعنت کند آنان را که امکانات و توان جنگ با شما را برای ایشان تدارک دیدند،
 من بیزاری می‌جویم به سوی خدا و به سوی شما از ایشان و از شیعیان و پیروان و دوستدارانشان،
 ای اباعبدالله من تا روز قیامت در صلحم با کسی که با شما صلح کرد و در جنگم با کسی که با شما جنگید 
و خدا لعنت کند خاندان زیاد و خاندان مروان را و خدا همه بنی امیه را لعنت کند و لعنت کند
 پسر مرجانه و عمر بن سعد و شمر را و لعنت کند امّتی که مرکب‌ها
 را زین کردند و لگام زدند و جنگ با تو را دنبال کردند
##PART##
پدر و مادرم به فدایت، همانا مصیبتت بر من دشوار و طاقت‌فرسا شد، 
از خدا که مقامت را گرامی داشت و مرا به وسیله تو کرامت بخشید،
 درخواست می‌کنم که خون‌خواهی تو را همراه پیشوای یاری شده 
از اهل‌بیت محمّد (درود خدا بر او و خاندانش) روزی من کند، خدایا
 به حق حسین مرا نزد خود در دنیا و آخرت آبرومند قرار ده، ای اباعبدالله من به خدا 
و رسولش و امیرمؤمنان و فاطمه و حسن تقرّب می‌جویم، به دوستی تو
##PART##
و به بیزاری [از کسی که با تو جنگید و به تو اعلام جنگ داد 
و به بیزاری از آنان‌که اساس ستم و جور بر ضدّ شما را پایه‌گذاری کردند 
و بیزاری می‌جویم بسوی خدا و رسولش] از کسی که پایه‌گذاری کرد 
اساس این حادثه را و بنا نهاد بر آن بنیانش را و روان شد
 در ستم و بیدادش بر شما و شیعیان شما، از ایشان به سوی خدا و شما بیزارم و به خدا تقرّب می‌جویم 
و پس از آن به شما نیز با دوستی نسبت به شما و دوستی نسبت به دوستان شما و به بیزاری از دشمنانتان
 و برپاکنندگان جنگ با شما و به بیزاری از شیعیان و پیروان آن‌ها،
 من در صلحم با کسی که با شما صلح کرد و در جنگم با کسی که با شما جنگید
 و دوستم با کسی که شما را دوست داشت و دشمنم با کسی که شما را دشمن داشت
##PART##
پس درخواست می‌کنم از خدا که مرا به معرفت شما و دوستان شما گرامی داشت و بیزاری از دشمنان شما را نصیب من کرد،
 اینکه مرا در دنیا و آخرت با شما قرار 
دهد و جایگاهم را نزد شما با پیشینه‌ای نیک استوار بدارد و از او می‌خواهم 
که مرا برساند به مقام ستوده‌ای که برای شما نزد خداست و روزی کند 
خون‌خواهی‌ام را به همراه امام هدایت‌گر آشکار و گویای به حق از خاندان شما
##PART##
و از خدا می‌خواهم به حق شما و منزلتی که برای شما نزد اوست که عطا کند به من به خاطر مصیبت‌زدگی‌ام به شما برترین چیزی را که عطا کند به مصیبت‌زده‌ای به خاطر مصیبتش، 
چه مصیبتی بزرگ است آن مصیبت و چه دشوار و طاقت‌فرسا است 
آن عزا در اسلام و در همه آسمان‌ها و زمین.
 خدایا در این جایگاه مرا از کسانی قرار ده که از سوی تو به آنان درود 
و رحمت و آمرزش می‌رسد، خدایا حیاتم را حیات [آمیخته به عشق] محمّد 
و خاندان محمّد و مرگم را مرگ [در حال شیفتگی به] محمّد و خاندان محمّد قرار ده
##PART##
خدایا این روز روزی است که به آن تبرّک جستند بنی‌امیه و فرزند جگرخوار، 
آن لعنت‌شده فرزند لعنت شده بر زبان تو و زبان پیامبرت (درود خدا بر او و خاندانش) در هر کجا 
و هر جایی که پیامبرت (درود خدا بر او و خاندانش) در آن ایستاد.
 خدایا لعنت کن اباسفیان و معاویه و یزید فرزند معاویه 
را که از جانب تو بر آنان لعنت باد
 به جاودانگی جاودان‌ها و امروز روزی است که خوشحال شدند
 به این روز خاندان زیاد و خاندان مروان،
 به خاطر کشتن حضرت امام حسین (درود خدا بر او)
##PART##
خدایا پس لعنت و شکنجه‌ات را بر آنان دوچندان کن،
 خدا من در این روز و در این جایگاه و همه روزهای زندگی‌ام به تو تقرّب می‌جویم،
 به بیزاری از اینان و لعنت بر ایشان و به دوستی پیامبر و خاندان پیامبرت (درود بر او ایشان)
##PART##
خدایا لعنت کن نخستین ستمکاری را که به حق محمّد و خاندان محمّد ستم کرد 
و آخرین کسی را که در این ستم از او پیروی نمود.
 خدایا لعنت کن جمعیتی را که با حسین پیکار کردند و همراهی
 نمودند و پیمان بستند و پیروی کردند بر کشتن آن حضرت،
 خدایا همه آنان را لعنت کن
##PART##
سلام بر تو ای اباعبدالله و بر جان‌هایی که به درگاهت فرود آمدند،
 از سوی من سلام خدا بر تو باد همیشه تا هستم و تا شب و روز باقی است 
و خدا زیارت شما را آخرین زیارت از سوی من قرار ندهد،
 سلام بر حسین و بر علی بن الحسین و فرزندان حسین و یاران حسین
##PART##
خدایا اختصاص ده، اوّلین ستمکار را از سوی من به لعنت و آغاز کن به آن لعنت اولین را، سپس دومین و سومین و چهارمین را،
 خدایا یزید پنجم آنان را لعنت کن و لعنت کن عبیدالله بن زیاد و پسر مرجانه
 و عمر بن سعد و شمر و خاندان ابوسفیان خاندان زیاد و خاندان مروان را تا روز قیامت
##PART##
خدایا سپاس تو را سپاس شکرگزاران بر مصیبت‌زدگی آنان، خدا را سپاس بر بزرگی بلا و مصیبتم،
 خدایا شفاعت حسین را در روز ورود [به قیامت] نصیبم کن 
و پیشینۀ نیک مرا نزد خود ثابت بدار به همراه حسین و یاران حسین،
 آنان‌که جانشان را در دفاع از حسین (درود بر او) بخشیدند