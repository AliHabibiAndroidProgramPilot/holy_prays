به نام خدواند بخشنده و مهربان
##PART##
خدايا!از تو خواستارم به نام بزرگت آن نام بزرگتر عزيزتر باشكوه‏تر گرامی تر،
كه چون بر درهاى بسته‏ آسمان با آن نام خوانده شوى كه به رحمت گشوده شوند باز می شوند و چون با آن بر درهاى‏ ناگشوده زمين خوانده شوى
 براى فرج گشوده شود،و جون با آن براى آسان شدن سختى خوانده شوى،آسان گردند و چون با آن بر مردگان براى زنده شدن خوانده شوى،
زنده شوند و چون با آن براى رفع سختى و زيان خوانده‏ شوى برطرف گردد و می خوانمت به شكوه جلوه گرامی ات،
##PART##
گرامی ترين جلوه ها و عزيزترين آنان‏كه چهره ها 
در برابرش‏ خوار گشته و گردنها خاضع شده و صداها آهسته گشته و دلها در برابر
 آن هراسناك‏ شده اند از ترس تو و تو را می خوانم به نيرويت كه با آن آسمانها
 را نگاه داشتى از اينكه بر زمين افتد مگر به اجازه تو،
و با آن آسمانها و زمين را از اينكه ويران شوند نگاه داشتى 
و می خوانمت به اراده ات كه جهانيان در برابرش مطعن هستید
##PART##
به كلمه ات كه با آن آسمانها و زمين را آفريدى،
و به حكمتت كه با آن شگفتيها را ساختى، و تاريكى را با آن پديدآوردى و
 آن را شب قرار دادى،و شب را براى آرامش مقرّر داشتى 
و هم با آن حكمت نور را آفريدى‏ و آن را روز قرار دادى،
و روز را مايه جنبش و بينايى سنجش ساختى،و نيز با
 آن خورشيد را آفريدى،و خورشيد را مايه تابش‏ نمودى،
و با آن ماه را پديد آوردى و ماه را نورانى ساختى
##PART##
و با آن ستارگان را خلق كردى و آنها را اخترانى تابناك و برجها و چراغها و زينت و عامل راندن شياطين
قرار دادى براى ستارگان مشرقها و مغربها و نيز طلوع‏گاهها و گردشگاهها مقرّر 
ساختى و براى آنها مدارهايى كه در آنها شناورند قرار دادى و براى آنها در 
آسمان منزلگاههايى مقدر فرمودى،پس چه نيكو تقدير نمودى‏ و
 صورتگرى كردى و چه نيكو صورتشان دادى،و با نامهايت آنها
 را بر شمردى درخور و به حكمتت تدبير نمودى تدبيرى
 شايسته و چه نيكو تدبير كردى و با تسلّط بخشيدن شب و روز
 و ساعات بر آنها شمارش سالها و ثبت حساب را شناساندى،
و ديدن آنها را براى همه مردم يكسان نمودى
##PART##
و خدايا!از تو می خواهم به‏ عظمتت كه با آن بنده و فرستاده ات موسى بن عمران(درود بر او)در ميان قدسيان،
 برتر از احسان كروبيّان،فراتر از سحابهاى نور،بر فراز تابوت شهادت،
در عمودى از آتش،و در طور سينا،و در كوه حوريث،در وادى مقدّس،
در بقعه با بركت از جانب راست كوه طور،از دل درخت و در زمين مصر،
با نه معجزه‏ آشكار و روزى كه دريا را براى بنى اسرائيل شكافتى،
و در چشمه هاى جوشنده كه با آن شگفتيهايى در درياى سوف برساختى
##PART##
آب دريا را در دل گرداب همانند سنگ سخت بستى و بنى اسرائيل را از دريا به خشكى‏ رساندى و وعده نيكويت بر آنان كامل گشت به خاطر آنكه شكيبائى ورزيدند و آنان را وارث مشارق و مغارب زمينى كه در آن جهانيان را بركت دادى نمودى
 و فرعون و سپاهيان و مركبهايش را در دريا غرق كردى و به نام‏ بزرگت،
آن نام بزرگ‏تر،با شكوه‏تر،گرامی تر،و به بزرگی ات كه با آن بر موسى كليمت(درود بر او)
در طور سينا جلوه كردى و نيز براى ابراهيم(درود بر او)خليلت پيش از آن در مسجد خيف
##PART##
و براى اسحاق برگزيده ات(درود بر او)در چاه شيع و براى 
يعقوب(درود بر او) پيامبرت در بيت ايل و وفا كردى به پيمانت براى ابراهيم(درود بر او)و به سوگندت
 براى اسحاق‏ و به شهادتت براى يعقوب و به وعده ات براى اهل ايمان و براى دعاخوانان 
به نامهايت كه اجابتشان كردى و به بزرگی ات‏ كه براى موسى بن عمران(درود بر او)در قبّه 
رمّان نمايان شد،و به نشانه هايت كه‏ در زمين مصر،به بزرگوارى عزّت و غلبه ات واقع شد،
با نشانه هاى تحسين‏برانگيز و حاكميت نيرومند و در سايه قدرت پرشكوت،به مقام كلمه تامّه
##PART##
و كلماتى كه با آن بر اهل آسمانها و زمين و اهل دنيا و آخرت عطا و بخشش نمودى و به رحمتت كه با آن بر
 همه‏ آفريدگانت بخشش كردى،و به توانايی ات كه با آن جهانيان را برپا داشتى،
و به نورت كه از هراسش‏ طور سينا بر خاك افتاد و به دانش و شكوه و
 بزرگى و عزّت و جبروتت كه زمين‏ تاب آن را نياورد،و آسمانها 
در برابرش زانو زدند و در برابرش عمق فروردين زمين فروتر
 گشت و درياها و نهرها در آستانش از حركت ايستاد،
و كوهها فروتن شد و زمين با شانه هايش آرام گشت
##PART##
و تسليم شدند همه آفريدگان در برابر آن و بادها در وزيدن خود در برابرش پريشان گشتند،و آتشها به درگاهش در جايگاه‏ خويش خاموش شدند
 و به فرمانروايی ات كه با آن همواره به پيروزى شناخته شدى،و با آن در
 آسمانها و زمين ستوده گشتى،و به كلمات كلمه‏صدقى كه به رحمت و بخشش 
براى پدرمان آدم(درود بر او)و نسلش پيشى گرفت،و از تو خواستارم 
به كلمه ات كه بر هر چيز چيره گشت و به نور جلوه ات‏ كه با آن بر 
كوه تجلّى نمودى و آن را فرو پاشيدى،و موسى مدهوش در افتاد
##PART##
و به بلنداى جاهت كه بر طور سينا نمايان شد،پس با آن،سخن گفتى با بنده و رسولت موسى بن عمران و به پرتو فروزانت در ساعير[كوهى در حجاز]و ظهور پر فروغت در فاران[كوهى نزديك مكه و محل مناجات پيامبر]
در جايگاه بلند قدسيان و با سپاهيان صف كشيده از فرشتگان، و خشوع فرشتگان تسبيح كننده،و به بركاتت كه بدانها بر 
ابراهيم خليلت(درود بر او) در امّت محمّد(درود خدا بر او و خاندانش)و بر اسحاق برگزيده ات 
در امّت‏ عيسى(درود بر آن دو)و بر يعقوب اسرائيلت در امت موسى
##PART##
و بر محبوب خويش محمّد(درود خدا بر او و خاندانش)در عترت و فرزندانش و امّتش بركت نهادى.خدايا!و چنان‏ كه از آن رخدادها بدور بوديم و آن وقايع را شهد نبوديم و به آنها 
درحالی که نديديم ايمان آورديم،ايمان از روى راستى و درستى،
از تو خواستارم بر محمّد و خاندان محمّد درود فرستى و بر 
محمّد و خاندان محمّد بركت دهى و بر محمّد و خاندان محمّد 
بسيار مهر ورزى همچون بهترين درود و بركت و رحمتى 
كه بر ابراهيم و خاندان ابراهيم فرستادى،تو ستوده و والايى،
هرچه را بخواهى انجام می دهى و تو بر هر چيز توانايى
##PART##
خدايا!به حق اين دعا و به حق‏ اين نامهايى كه تفسير و باطن آنها را جز تو كسى نمی داند،
بر محمّد و خاندان محمّد درود فرست‏ و با من چنان كن كه شايسته توست،
نه آنچه را من سزاوارم و از گناهانم آنچه را گذشته و آنچه را 
خواهد آيد بيامرز،و بر من وسعت بخش از روزى حلالت و مرا از
 رنج انسان بد و همسايه بد و همنشين بد و پادشاه بد كفايت كن،
همانا تو بر هرچه بخواهى توانايى و به همه‏چيز دانايى،
دعايم را اجابت كن‏ اى پروردگار جهانيان
##PART##
خدايا!به حق اين دعا و به حق اين نامهايى كه نه تفسير و تأويلش و نه باطن‏ و ظاهرش را كسى جز تو نمی داند، از تو خواستارم كه بر محمّد و خاندان محمّد درود فرستى و خير دنيا و آخرت را روزی ام گردانى
##PART##
با من آنچه شايسته تو است انجام ده نه آنچه سزاوار من است و انتقام مرا از فلان فرزند فلان بگير 
##PART##
گناهانم را آنچه بوده و آنچه خواهد بود بيامبرز و پدر و مادرم و همه مردان و زنان باايمان را مشول آمرزشت قرار 
داده و بر من از روزى حلالت وسعت عنايت كن و مرا از شر انسان 
بد و همسايه بد و پادشاه بد و همنشين بد و روز بد و ساعت بد كفايت
 فرما و از كسی که بر من‏ حيله می ورزد و بر من ستم می کنم 
انتقام بگير و هم انتقام بگير از آن‏كه بخواهد 
بر من و خانواده ام و فرزندانم و برادرانم و همسايگانم‏
 و نزديكانم از مردان و زنان باايمان ستم روا كند،
همانا تو بر آنچه بخواهى توانايى و به هر چيز دانايى،
دعايم را اجابت كن‏ اى پروردگار جهانيان
##PART##
خدايا!به حق اين دعا بر تهيدستان از مردان و زنان با ايمان توانگرى‏ و ثروت عطا فرما و
 بر بيماران اهل ايمان از مردان و زنان بهبودى و تندرستى ببخش و بر مؤمنين و مؤمنات‏ 
در قيد حيات با لطف و كرامت و بر مؤمنين و مومنات از دنيا رفته با آمرزش و رحمت،
و بر مؤمنين و مؤمنات سفر كرده با برگشت به وطنهاى خويش در لباس سلامت و 
بهره‏مندى‏ عنايت فرما،به رحمتت اى مهربان‏ترين مهربانان و درود خدا بر سرور 
ما محمّد پايانبخش پيامبران و بر خاندان‏ پاكش و هم سلام بسيار خدا بر ايشان
##PART##
خدايا!از تو درخواست می کنم به احترام اين دعا و به آنچه از نامهايت كه در آن نيامده و به‏ آنچه در بردار از تفسير و تدبيرى كه جز تو كسى بر آن احاطه ندارد،كه با من چنين و چنان‏ كنى