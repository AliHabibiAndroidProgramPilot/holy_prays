به نام خدا كه رحمتش بسيار و مهربانی اش هميشگى است
##PART##
خدايا،اى آن‏كه زبان صبح را به گويايى تابش و روشنايی اش برآورد،شب تار را با تيرگيهاى شديد به هم پيچيده اش به اطراف جهان‏ فرستاد،
و ساختمان سپهر گردون را در اندازه هاى زيبايش محكم نمود،و پرتو خورشيد را به روشنايى‏ شعله‏ورش در همه‏جا برافروزد،اى آن‏كه بر ذاتش دلى است و از شباهت و هم‏گونگى با آفريده‏گانش منزّه است و شأنش از سازگارى‏ با كيفيّات مخلوقاتش برتر است،اى آن‏كه به باورهاى گذرا بر دل نزديك و از چشم‏انداز ديدگان سر دور است، 
و آنچه را هستى پيش از آنكه پديد آيد می داند،اى آن‏كه در گاهواره أمن و امانش خوابانيد مرا و به جانب آنچه از نعمتها و احسانش كه بی دريغ به من بخشيد بيدارم كرد و دستهاى حوادث و آفات را با دست لطف و قدرتش از من بازداشت.خدايا،
درود فرست به آن راهنماى به سويت در شب تيره و تار جاهليت
##PART##
و آن چنگ زننده از ميان ريسمانهايت به بلندترين رشته شرف‏ و آن دارنده حسب پاك و ناب كه برگرده استوارترين روشن شرافت قرار دارد،و آن ثابت قدم در لغزشگاههاى دوران پيش از بعثت،
و نيز بر خاندان او كه بهترين انتخاب‏شدگان و برگزيدگان و نيكانند.خديا!درهاى روز را با كليدهاى رحمت و رستگارى به روى ما بگشا،
و بر من از بهترين لباسهاى هدايت و صلاح بپوشان، به عظمتت در آبشخور قلبم چشمه هاى فروتنى را بجوشان،
و در برابر هيبتت از گوشه هاى‏ ديگانم رودهاى اشك سوزان جارى ساز،
و مرا از بى‏پروايى و نادانى به مهارهاى قناعت و خوارى ادب فرما
##PART##
خدايا اگر رحمت تو با توفيق نيكو از ابتدا شامل حال من نبود
 چه كسى رهنماى من به سويت در اين راه روشن‏ می بود؟و اگر مهلتت مرا تسليم آمال و آرزوهاى باطل كند آنگاه چه كسى لغزشهايم را از فروافتادن در هواى نفس‏ جبران می کند؟
و اگر به هنگام جنگ با نفس و شيطان ياريت مرا واگذارد اين يارين نكردنت مرا در آغوش رنج و محروميت اندازد
##PART##
خداى من،
می بينى كه به پيشگهت نيامدم مگر از جهتى كه نسبت به رحمتت اروزها داشتم،يا چنگ‏ نزدم به اطراف رشته استوارت مگر آنگاه كه گناهانم مرا از خانه وصال تو دور ساخت،
پس چه بد مركبى است مركب خواسته هاى‏ باطل كه نفسم بر آن سوار شده،
واى بر اين نفس كه گمانهاى بى‏مورد و آرزوهاى نابجايش با همه زشتى در برابرش زيبا جلوه كرده!
و مرگ بر او كه سرور و مولايش جزات نموده!
خدايا با دست اميد در رحمتت را كوبيدم و از كثرت هوسرانی ام به پاهندگى به‏ سويت گريختم و به كناره هاى رشته استوارت انگشتان محبّتم را آويختم.
بار خدايا از آنچه در گذشته مرتكب شدم،از لغزش و خطايم چشم‏پوشى كن و از درافتادن به جامه تنگ گناه رهايم ساز كه به يقين تويى سرور و مولا،و پشتيبان و اميد من
##PART##
و تويى منتهاى خواسته و آرزوى من،در دنيا و آخرت،خداى من‏ چسان درمانده اى را كه در حال گريز از گناهان خويش به تو پناه جسته از خود می رانى؟
يا چگونه رهجويى را كه شتابان قصد آستانت‏ نموده نااميد می کنى؟يا چگونه تشنه اى را باز مى‏گردانى كه وارد حوضهايت شده؟
البته كه چنين نخواهى كرد زيرا حوضهاى رحمتت در سخت‏ترين خشك‏ساليها لبريز و درگاه لطفت همواره براى درخواست و وارد شدن باز است،
تويى منتهاى خواسته‏ و نهايت آرزو.خداى من اين مهار نفس من است
 كه به پايبند مشيّت بستم،و اين بارهاى سنگين‏ گناهان من است كه به پيشگاه عفو و رحمتت انداختم
##PART##
و اين هوسهاى گمراه‏كننده من است كه به درگاه لطف‏ و مهرت واگذاشتم.
بار خدايا!اين صبح مرا انگونه آغاز كن كه با پرتو هدايت و با سلامت‏ دين و دنيا همراه باشد و شبم را سپرى ساز از نيرنگ دشمنان و نگاهبانى گردان از هلاكتهاى هواى نفس، كه به يقين تو به هر چه بخواهى توانايى،
فرمانروايى را به هر كه بخواهى عنايت می کنى،و از هر كه بخواهى باز می ستانى،
و هركه بخواهى عزت می بخشى،و هركه اراده كنى به ذلت مى‏نشانى،
خوبى بدست توست،همانا بر همه‏چيز توانايى،شب را در روز درمى‏آورى،
و روز را در شب،زنده را از مرده بيرون مى‏آورى،و مرده را از زنده، زنده،
و هر كه را بخواهى بى‏حساب روزى می دهى.معبودى جز تو نيست.بار خدايا!
تنها تو را منزّه می دارم و سپاس و ستايش مى‏گويم،
 كيست كه قدر تو را بشناسد و از مقام تو نترسد؟
##PART##
و كيست كه بداند تو كسيتى آنگاه از تو نهراسد؟با قدرت خود پراكنده را الفت‏ بخشيدى و با مهربانيت سپيده‏دم را شكافتى و با كرمت تاريكيهاى شب را روشن نمودى،
و آبهاى شيرين و شور را از دل سنگهاى سخت و خارا جارى كردى و از ابرهاى گران بارانى فراوان فرو ريختى و خورشيد و ماه را براى مردمان چراغى فروزان قرار دادى،
بى‏آنكه در آنچه آغازگر پيدايشش بودى دچار خستگى و ناتوانى و چاره‏جويى شوى‏ اى آن‏كه در عزت و بقا يگانه است و بندگانش را به مرگ و فنا مقهور خود ساخته است،
درود فرست بر محمّد و خاندان پرهيزگارش‏ و نداى مرا بشنو
##PART##
و دعايم را اجابت گو،و به فضل خود آرزو و اميدم را محققّ فرما،
اى بهترين كسی که براى‏ برطرف ساختن هر بدحالى خوانده و براى هر سختى و آسانى آرزو شدى،
نيازم را به پيشگاه تو فرود آوردم،
پس از موهبتهاى‏ بلندپاينه خود نااميدانه ردّم مكن اى بزرگوار،
اى بزرگوار،اى بزرگوار،به رحمتت اى مهربان‏ترين مهربانان،
و درود خدا بر بهترين آفريده اش محمّد و اهل بيت او همه
##PART##
خداى من،دلم در پرده هاى ظلمت پوشيده شده و جانم دچار كاستى گشته و عقلم مغلوب هواى نفسم شده و هواى نفسم بر من چيره آمده،طاعتم اندك،و نافرمانيم بسيار،
 و زبانم اقراركننده به گناهان است،چاره من چيست اى پرده‏پوش عيبها،اى داناى نهان‏ها،
اى‏ برطرف‏كننده غمها،همه گناهان مرا بيامرز،به احترام محمّد و خاندان محمّد،اى آمرزنده،اى آمرزنده،
اى آمرزنده‏ به مهربانيت اى مهربان‏ترين مهربانان