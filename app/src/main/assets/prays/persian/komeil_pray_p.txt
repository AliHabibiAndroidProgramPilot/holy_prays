به نام خداوند بخشنده و مهربان
##PART##
خدايا از تو درخواست میكنم،به رحمت كه همه ‏چيز را فرا گرفته،
و به نيرويت كه با آن بر هرچيز چيره‏ گشتى و در برابر آن هرچيز فروتنى نموده 
و همه‏چيز خوار شده و به جبروتت كه با آن بر همه‏چيزى فائق‏ آمدى و به عزّتت 
كه چيزى در برابرش تاب نياورد و به بزرگیات كه همه‏چيز را پر كرده و به پادشاهیات
‏ كه برتر از همه‏چيز قرار گرفته،و به جلوه ات كه پس
 از نابودى همه‏چيز باقى است و به نامهايت كه پايه های همه‏چيز را انباشته و به علمت كه بر همه‏چيز احاطه نموده،
و به نور ذاتت كه همه‏چيز در پرتو آن‏ تابنده گشته
##PART##
اى نور،اى پاك از هر عيب،اى آغاز هر آغاز،و اى پايان هر پايان،
خدايا!بيامرز براى من آن گناهانى را كه پرده حرمتم میدرد،خدايا
!بيامرز براى من آن گناهانى را كه كيفرها را فرو میبارند،خدايا
 بيامرز برايم گناهانى را كه نعمتها را دگرگون میسازند،خدايا!
بيامرز برايم آن گناهانى را كه دعا را باز میدارند،خدايا!
 بيامرز برايم گناهانى كه بلا را نازل میكند
##PART##
خدايا!بيامرز برايم همه گناهانى را كه مرتكب شدم،
و تمام خطاهايى كه به آنها آلوده گشتم،خدايا!با ياد تو به سويت نزديكى میجويم،
و از ناخشنودى تو به درگاه خودت شفاعت ميطلبم،و از تو خواستارم‏
 به جودت مرا به بارگاه قرب خويش نزديك گردانى و سپاس خود را نصيب من كنى،
و يادت را به من الهام نمايى،خدايا!از تو درخواست میكنم،
درخواست بنده اى فروتن،خوار و افتاده،كه با من مدارا نمايى
 و به من رحم كنى و به آنچه روزیام نموده ای خشنود و
 قانع بدارى و در تمام حالات در عرصه تواضعم بگذارى
##PART##
خدايا!از تو درخواست میكنم درخواست كسیكه سخت تهيدست‏ شده 
و بار نيازش را به هنگام گرفتاريها به آستان تو فرود آورده و ميلش به آنچه نزد توست فزونى يافته،
خدايا!فرمانروايی بس بزرگ و مقامت والا و تدبيرت پنهان،و فرمانت آشكار،و قهرت چيره،
و قدرتت‏ نافذ،و گريز از حكومتت ممكن نيست
##PART##
خدايا!آمرزنده اى براى گناهانم و پرده‏پوشى
 برای زشتكاريهايم و تبديل كننده اى براى كار زشتم به زيبايى،جز تو نمیيابم معبودى جز تو نيست،
پاك و منزّهى و به ستايشت برخاسته ام،به خود ستم كردم و از روى نادانى جرأت نمودم 
و به ياد ديرينه ات از من و بخششت بر من به آرامش نشستم‏ خدايا!اى سرور من 
چه بسيار زشتى مرا پوشاندى و چه بسيار بالاهاى سنگين و بزرگى كه از من برگرداندى
و چه بسيار لغزشى كه مرا از آن‏ نگهداشتى و چه بسيار ناپسند كه از من دور كردى 
و چه بسيار ستايش نيكويى كه شايسته آن نبودم و تو در ميان مردم پخش كردى
##PART##
خدايا!بلايم‏ بزرگ شده و زشتى عالم از حدّ گذشته و كردارم خوارم ساخته 
و زنجيرهاى گناه مرا زمين‏گير نموده و دورى آرزوهايم مرا زندانى ساخته و دنيا با غرورش و نفسم با جنايتش 
و امروز و فردا كردنم در توبه مرا فريفته،اى سرورم از تو درخواست میكنم به عزّتت كه مانع نشود 
از اجابت دعايم به درگاهت،بدى عمل و زشتى كردارم‏ و مرا با آنچه از اسرار نهانم میدانى 
رسوا مسازى و در كيفر آنچه در خلوتهايم انجام دادم‏ شتاب نكنى،از زشتى كردار 
و بدى رفتار و تداوم تقصير و نادانى و بسيارى شهواتم‏ و غفلتم،شتاب نكنى
##PART##
خدايا!با من در همه احوال مهرورز و بر من در هر كارم به ديده لطف‏ بنگر،خدايا،پروردگارا،جز تو كه را دارم؟
تا برطرف شدن ناراحتى و نظر لطف در كارم را از او درخواست كنم
##PART##
خداى من‏ و سرور من،
حكمى را بر من جارى ساختى كه هواى نفسم را در آن پيورى كردم و از فريبكارى آرايش دشمنم‏ نهراسيدم،
پس مرا به خواهش دل فريفت و بر اين امر اختيار و اراده ام ياريش نمود،
پس بدينسان و بر پايه‏ گذشته هايم از حدودت گذشتم،
و با برخى از دستوراتت مخالفت نمودم،پس حجت تنها از ان تواست‏ در همه اينها
##PART##
و مرا هيچ حقى نيست در انچه بر من از سوى قضايت جارى شده و فرمان و آزمايشت ملزمم نموده،
ای خداى من اينك پس از كوتاهى در عبادت و زياده‏روى در خواهشهاى نفس عذرخواه،پشيمان،شكسته‏دل،
جوياى گذشت‏ طالب آمرزش،بازگشت‏كنان با حالت اقرار و اذعان و اعتراف به گناه،
بیآنكه گريزگاهى از آنچه از من سرزده بيابم و نه پناهگاهى كه به آن رو آورم‏ پيدا كنم،
جز اينكه پذيراى عذرم باشى،و مرا در رحمت فراگيرت بگنجايى،
خدايا! پس عذرم را بپذير،و به بدحالیام رحم كن و رهايم ساز از بند محكم گناه
##PART##
پروردگارا!بر ناتوانى جسمم و نازكى پوستم و نرمى استخوانم رحم كن.
اى كه آغازگر آفرينش و ياد و پرورش و نيكى بر من و تغذيه ام بوده اى،
اكنون مرا ببخش به همان كرم نخستت،و پيشينه احسانت بر من،اى خداى من و سرور و پروردگارم،
 آيا مرا به آتش دوزخ عذاب نمايى،پس از اقرار به يگانگیات و پس از آنكه دلم از نور شناخت
 تو روشنى گرفت و زبانم در پرتو آن به ذكرت گويا گشت و پس از آنكه درونم از عشقت لبريز شد 
و پس از صداقت در اعتراف و درخواست خاضعانه ام در برابر پروردگاریات
##PART##
باور نمیكنم چه آن بسيار بعيد است و تو بزرگوارتر از آن هستى كه پرورده ات را تباه كنى
 يا آن را كه به‏ خود نزديك نموده اى 
دور نمايى يا آن را كه پناه دادى
 از خود برانى يا آن را كه خود كفايت نموده اى و به او رحم كردى به موج بلا واگذارى؟!
اى كاش میدانستم‏ اى سرورم و معبودم و مولايم،آيا آتش را بر
 صورتهايى كه براى عظمتت سجده‏كنان بر زمين نهاده شده مسلطّ میكنى و نيز 
بر زبانهايى كه صادقانه به توحيدت و به سپاست مدح‏كنان گويا شده 
و هم بر دلهايى كه بر پايه تحقيق به خداونديت اعتراف‏ كرده
##PART##
و بر نهادهايى كه معرفت به تو آنها را فرا گرفته تا آنجا كه در پيشگاهت خاضع شده و به اعضايى كه‏ مشتاقانه به سوى پرستشگاههايت شتافته اند 
و اقراركنان جوياى آمرزش تو بوده اند،شگفتا اين همه را به آتش بسوزانى!هرگز چنين‏ گمانى به تو نيست و از فضل تو چنين خبرى داده نشده.
اى بزرگوار،اى پروردگار و تو از ناتوانیام در برابر اندكى از غم و اندوه دنيا و كيفرهاى آن و آنچه كه زا ناگواريها بر اهلش میگذرد آگاهى،
با آنكه اين غم و اندوه و ناگوارى درنگش كم بقايش اندك و مدّتش كوتاه است
##PART##
پس چگونه خواهد بود تابم در برابر بلاى آخرت،
و فرود آمدن ناگواريها در آن جهان بر جسم و جانم و حال انكه زمانش طولانى و جايگاهش ابدى است
 و تخفيفى برای اهل آن بلا نخواهد بود
،چرا كه مايه آن بلا جز از خشم
 و انتقام و ناخشنودى تو نيست و اين چيزى است كه تاب نياورند در برابرش آسمانها و زمين،اى
 سرور من تا چه رسد به من؟
و حال آنكه من بنده ناتوان،
خوار و كوچك،زمين‏گير و درمانده توأم.
اى خداى من و پروردگارم و سرور و مولايم،
براى كداميك از دردهايم به حضرتت شكوه كنم 
##PART##
و براى كدامين گرفتاريم‏ به درگاهت بنالم و اشك بريزيم.آيا براى دردناكى عذاب و سختیاش،يا براى طولانى شدن بلا و زمانش،
پس اگر مرا در عقوبت و مجازات با دشمنانت قرار دهى،
و بين من و اهل عذابت جمع كنى،و ميان من و عاشقان و دوستانت جدايى اندازى،
 اى خدا و آقا و مولا و پروردگارم،بر فرض كه بر عذابت شكيبائى ورزم،
ولى بر فراقت چگونه صبر كنم و گيرم اى خداى من‏ بر سوزندگى آتشت صبر كنم،
اما چگونه چشم‏پوشى از كرمت را تاب آورم يا چگونه در آتش،
سكونت‏ گزينم و حال آنكه اميد من گذشت و عفو تواست
##PART##
پس به عزّتت اى آقا و مولايم سوگند صادقانه میخورم،اگر مرا در سخن گفتن آزاد بگذاری در ميان اهل دوزخ به پيشگاهت سخت ناله سر دهم
 همانند ناله آرزومندان و به درگاهت بانگ بردارم،
همچون بانگ آنان‏كه خواهان دادرسى هستند و هر آينه به آستانت گريه كنم 
چونان كه مبتلا به فقدان عزيزى میباشند و صدايت میزنم:كجايى اى سرپرست مؤمنان،
آرى كجايى اى نهايت‏ آرزوى عارفان،اى فريادرس خواهندگان فريادرس،
اى محبوب دلهاى راستان و اى معبود جهانيان
##PART##
آيا اين چنين است،اى خداى منزّه،و ستوده كه در دوزخ
 بشنوى صداى بنده مسلمانى كه براى مخالفتش با دستورات تو زندانى شده و مزه عذابش را به خاطر نافرمانى چشيده و ميان دركات دوزخ به علّت جرم و جنايتش محبوس شده،
و حال آنكه در درگاهت سخت ناله‏ میزند،
همچون ناله آن‏كه آرزومند رحمت توست،
و با زبان اهل توحيدت تو را میخواند،
و به ربوبيّتت به پيشگاهت توسّل میجويد، اى مولاى من،
چگونه در عذاب بماند و حال آنكه اميد به بردبارى گذشته ات دارد يا آتش چگونه
 او را به درد آورد درحالیكه بخشش و رحمت تو را آرزو دارد
##PART##
يا چگونه شعله آتش او را بسوزاند درحالیكه فريادش را میشنوى 
و جايش را میبينی يا چگونه آتش او را دربر بگيرد و حال آنكه از ناتوانیاش خبر دارى،يا چگونه در طبقات دوزخ 
به اين سو و آن سو كشانده شود درحالی كه راستگویاش را میدانى،يا چگونه فرشته هاى 
عذاب او را با خشم برانند و حال آنكه تو را به پروردگاريت میخواند،يا چگونه ممكن است 
بخششت را در آزادى از دوزخ اميد داشته باشد و تو او را در انجا به همان حال واگذارى؟
همه اين امور از بنده‏نوازى تو بس دور است،
هرگز گمان ما به تو اين نيست و نه از فضل تو چنين گويند و
 نه به آنچه كه از خوبى و احسانت با اهل توحيد رفتار كرده اى شباهتى دارد
##PART##
پس به يقين میدانم كه اگر فرمانت در به‏ عذاب كشيدن منكران نبود و حكمت به هميشگى بودن دشمنانت در آتش صادر نمیشد،هر آينه سرتاسر دوزخ را سرد و سلامت میكردى
 و براى احدى در انجا قرار و جايگاهى نبود،
امّا تو كه مقدّس است نامهايت‏ سوگند ياد كردى كه دوزخ را
 از همه كافران چه پرى و چه آدمى پر سازى و ستيزه‏جويان را در انجا هميشگى
 و جاودانه بداری و هم تو-كه ثنايت برجسته و والا است-به
 اين گفته ابتدا كردى و با نعمتهايت كريمانه تفضّل فرمودى كه 
##PART##
نمودى و به فرمانى كه حتميتش دادى و بر همه استوارش نمودى و بر كسیكه بر او اجرايش كردى چيره 
ساختى كه در اين شب و در اين ساعت بر من ببخشى هر جرمی كه مرتكب شدم
 و هر گناهى كه به آن آلوده گشتم و هر كار زشتى را كه پنهان ساختم 
و هر نادانى كه آن را بكار گرفتم‏ خواه پنهان كردم يا آشكار،نهان ساختم يا 
عيان و هر كار زشتى كه دستور ثبت آن را به نويسندگان بزرگوار دادى
##PART##
آنان‏كه بر ضبط آنچه از من سر زند گماشتى و آنان را نيز گواهانى
 بر من قرار دادى علاوه بر اعضايم و خود فراتر از آنها مراقب من بودى و شاهد بر آنچه كه از آنان پنهان ماند 
و به يقين با رحمتت پنهان ساختى و با فضلت‏ پوشاندى 
و اينكه از تو میخواهم از هرچيزیكه نازل كردى يا احسانى كه تفضّل نمودى
 يا برّ و نيكى كه گستردی يا رزقى كه پراكندى يا گناهى
 كه بيامرزى يا خطايى كه بپوشانى،پرورگارا،پروردگارا،پروردگارا!
##PART##
اى خداى من‏ اى سرور من،اى مولاى من و اختيار دارم،اى كسیكه مهارم به دست اوست،
اى آگاه از پريشانى و ناتوانیام‏ اى داناى تهيدستى و ناداریام،
پروردگارا!پروردگارا!پروردگارا!از تو درخواست میكنم
 به حقّت و قدست و بزرگ‏ترين‏ صفات و نامهايت كه همه اوقاتم 
را از شب و روز به يادت آباد كنى و به خدمتگزاريت‏ پيوسته بدارى
##PART##
و اعمالم را در پيشگاهت قبول فرمايى تا 
آنكه اعمال و اورادم هماهنگ،همسو و همواره باشد و حالم در خدمت تو پاينده گردد،اى 
سرور من،اى آن‏كه بر او تكيه دارم،
اى آن‏كه شكوه حالم را تنها به سوى او برم،اى پروردگارم،اى پروردگارم،
اى پروردگارم اعضايم را در راه خدمتت نيرو بخش و دلم را بر عزم 
و همّت محكم كن،و كوشش در راستاى پروايت و دوام در پيوستن به 
خدمتت را به من ارزانى دار تا به سويت برانم در ميدانهای پيشتازان
##PART##
و به سويت بشتابم در ميان شتابندگان و به كوى قربت آيم در ميان مشتاقان و همانند مخلصان به تو نزديك شوم 
و چون يقين آوردگان از جاه تو بهراسم و با اهل ايمان در جوارت گرد آيم.خدايا!
 هركس مرا به بدى قصد كند تو قصدش كن،
و هركس با من مكر ورزد تو با او مكر كن،و مرا از بهره‏مندترين بندگانت نزد خود،
و نزديك‏ترينشان در منزلت به تو و مخصوص‏ترينشان در رتبه به پيشگاهت بگردان،
زيرا اين همه به دست نيايد جز به فضل تو،
خدايا! با جودت به من جود كن و با بزرگواريت به من نظر كن
##PART##
و با رحمتت مرا نگاهدار و زبانم را به ذكرت گويا كن،و دلم را به محبتت شيفته
 و شيدا فرا و بر من منّت گذار با پاسخ نيكويت و لغزشم
 را ناديده انگار و گناهم را ببخش،زيرا 
تو بندگانت را به بندگى فرمان دادى و به دعا و درخواست از خود امر كردى و اجابت دعا را براى
 آنان ضامن شدى،پس ای پروردگار من تنها روى به سوى تو داشتم و دستم
 را تنها به جانب تو دراز كردم،پس تو را به عزّتت سوگند میدهم كه دعايم 
را اجابت كنی و مرا به آرزويم برسانى،و اميدم را از فضلت نااميد نكنى،
و شرّ دشمنانم را از پرى و آدمى از من كفايت كنى
##PART##
ای خدايى كه زود از بنده ات خشنود میشوى،
بيامرز آن را كه جز دعا چيزى ندارد،همانا تو هرچه بخواهى انجام میدهى،
اى آن‏كه نامش دوا و يادش‏ شفا و طاعتش توانگرى است،
رحم كن به كسیكه سرمايه اش اميد و سازوبرگش اشك‏ريزان است،
اى فروريزنده نعمتها اى دوركننده بلاها،اى روشنیبخش وحشت‏زدگان در تاريكيها،
اى داناى ناآموخته بر محمّد و خاندان محمّد درود فرست، و با من چنان كن تو را شايد،
و درود و سلام فراوان خدا بر پيامبرش و بر امامان‏ خجسته از خاندانش
